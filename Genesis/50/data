\c 50
\s Ukungcwatshwa kukaJakobe
\p
\v 1 UJosefa wasewela phezu kobuso bukayise\x + 46.4. 2 Kho. 13.14.\x*, wakhala inyembezi phezu kwakhe, wamanga.
\v 2 UJosefa waselaya inceku zakhe abelaphi ukuthi baqhole uyise ngomuthi; labelaphi bamqhola uIsrayeli ngomuthi\x + 50.26. 2 Lan. 16.14. Luka 23.56. Joha. 19.39,40.\x*.
\v 3 Zagcwaliseka kuye insuku ezingamatshumi amane, ngoba ngokunjalo zazigcwaliseka insuku zabaqholwe ngomuthi. LamaGibhithe amlilela insuku ezingamatshumi ayisikhombisa\x + Nani 20.29. Dute. 34.8,10. 1 Sam. 31.13. Jobe 2.13.\x*.
\p
\v 4 Kwathi sezidlulile insuku zokumkhalela, uJosefa wakhuluma lendlu kaFaro esithi: Uba-ke ngithole umusa emehlweni enu\x + 47.29; 32.5; 33.8,10,15.\x*, ake likhulume endlebeni zikaFaro, lisithi:
\v 5 Ubaba wangifungisa esithi: Khangela, ngiyafa; engcwabeni engazigebhela lona\x + 2 Lan. 16.14. Isa. 22.16. Mat. 27.60.\x* elizweni leKhanani, lapho ungingcwabe. Khathesi-ke, ake ngenyuke ngiyengcwaba ubaba, besengibuya.
\v 6 UFaro wasesithi: Yenyuka uyengcwaba uyihlo njengokukufungisa kwakhe.
\p
\v 7 UJosefa wasesenyuka ukuyangcwaba uyise, kwenyuka kanye laye zonke izinceku zikaFaro, abadala bendlu yakhe, labo bonke abadala belizwe leGibhithe,
\v 8 lendlu yonke kaJosefa, labafowabo, lendlu kayise; kuphela abantwana babo abancinyane lezimvu zabo lenkomo zabo bakutshiya elizweni leGosheni\x + 45.10.\x*.
\v 9 Kwasekusenyuka kanye laye konke izinqola labagadi bamabhiza, kwaba liviyo elinzima kakhulu.
\v 10 Kwathi sebefike esizeni seAtadi, eliphetsheya kweJordani, balila khona, isililo esikhulu lesinzima kakhulu, bamenzela uyise isililo insuku eziyisikhombisa.
\v 11 Kwathi abakhileyo belizwe, amaKhanani, bebona ukulila esizeni seAtadi, bathi: Lesi yisililo esinzima samaGibhithe. Ngakho basebesitha ibizo laso iAbeli-Mizirayimi\f + \fk iAbeli-Mizirayimi: \fl okuyikuthi, \fq isililo samaGibhithe.\f*, eliphetsheya kweJordani.
\v 12 Amadodana akhe asemenzela njalo njengalokhu ewalayile;
\v 13 ngoba amadodana akhe amthwalela elizweni leKhanani\x + 49.29,30. Seb. 7.16.\x*, amngcwaba obhalwini lwensimu yeMakaphela, uAbrahama aluthenga lensimu\x + 23.16.\x*, lube yindawo yakhe yokungcwabela, kuEfroni umHethi, eqondane leMamre.
\p
\v 14 UJosefa wasebuyela eGibhithe, yena labafowabo labo bonke abenyuka laye ukuyangcwaba uyise, esemngcwabile uyise.
\p
\v 15 Kwathi abafowabo bakaJosefa sebebonile ukuthi uyise usefile bathi: Mhlawumbe uJosefa uzasizonda\x + 49.23.\x*, ngoqotho asiphindisele ububi bonke esabenza kuye.
\v 16 Basebenika isilayezelo kuJosefa besithi: Uyihlo walaya engakafi, esithi:
\v 17 Lizakutsho kanje kuJosefa \add lithi\add*: Ngiyakucela, akuxolele isiphambeko sabafowenu lesono sabo, ngoba bakwenzela okubi; khathesi-ke ake uxolele isiphambeko sezinceku zikaNkulunkulu kayihlo\x + 49.25.\x*. UJosefa wasekhala inyembezi nxa bekhuluma kuye.
\v 18 Labafowabo labo beza, bawa phansi phambi kwakhe, bathi: Khangela, siyizinceku zakho.
\v 19 Kodwa uJosefa wathi kibo: Lingesabi, ngoba kanti ngisendaweni kaNkulunkulu yini\x + 30.2. 2 Kho. 5.7.\x*?
\v 20 Kodwa lina laceba okubi kimi, uNkulunkulu waceba ngokuhle\x + 45.5,7.\x*, ukuze enze njengalamuhla, ukuze alondoloze abantu abanengi bephila.
\v 21 Khathesi-ke lingesabi; mina ngizalondla lina labantwanyana benu\x + 47.12.\x*. Wasebaduduza, wakhuluma labo ngomusa\f + \fk ngomusa: \fl Heb. \fq enhliziyweni yabo.\f*.
\s Ukufa kukaJosefa
\p
\v 22 UJosefa wasehlala eGibhithe, yena lendlu kayise. Njalo uJosefa waphila iminyaka elikhulu letshumi.
\v 23 UJosefa wasebona abantwana bakaEfrayimi abesizukulwana sesithathu; labantwana bakaMakiri\x + Nani 32.39. 1 Lan. 7.14.\x* indodana kaManase bazalelwa emadolweni kaJosefa.
\v 24 UJosefa wasesithi kubafowabo: Ngiyafa, kodwa uNkulunkulu uzalihambela isibili\x + 15.14; 46.4; 48.21. Eks. 3.16,17. Heb. 11.22.\x*, alenyuse kulelilizwe alise elizweni alifungela oAbrahama, uIsaka loJakobe\x + 15.18; 26.3; 35.12.\x*.
\v 25 UJosefa wafungisa amadodana kaIsrayeli esithi: UNkulunkulu uzalihambela isibili, njalo lizakwenyusa amathambo ami asuke lapha\x + Eks. 13.19. Josh. 24.32.\x*.
\v 26 UJosefa wasesifa, eleminyaka elikhulu letshumi; basebemqhola ngomuthi\x + 50.2.\x*, wafakwa ebhokisini eGibhithe.