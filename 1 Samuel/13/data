\c 13
\s UIsrayeli ulwa lamaFilisti
\p
\v 1 USawuli wayelomnyaka embusweni wakhe. Esebuse uIsrayeli okweminyaka emibili,
\v 2 uSawuli wasezikhethela abayizinkulungwane ezintathu kwamaIsrayeli; njalo abayizinkulungwane ezimbili babeloSawuli eMikimashi lentabeni yeBhetheli\x + 13.5,11,16,23. 14.31. Neh. 11.31. Isa. 10.28. Ezra 2.27.\x*, lenkulungwane yaba loJonathani eGibeya yakoBhenjamini\x + 10.26. Josh. 18.28.\x*; labaseleyo babantu wabayekela bahamba, ngulowo lalowo ethenteni lakhe.
\v 3 UJonathani wasetshaya ibutho lenqaba yamaFilisti eyayiseGeba\x + 10.5.\x*, lamaFilisti akuzwa. USawuli wasevuthela uphondo elizweni lonke esithi: AmaHebheru kawezwe\x + Hlu. 3.27.\x*.
\v 4 UIsrayeli wonke wezwa kuthiwa uSawuli utshayile ibutho lenqaba yamaFilisti lokuthi uIsrayeli laye waba levumba kumaFilisti. Abantu basebebizelwa ndawonye ukulandela uSawuli baye eGiligali\x + 7.13. Hlu. 7.23.\x*.
\p
\v 5 AmaFilisti asebuthana ukuthi alwe loIsrayeli, inqola eziyizinkulungwane ezingamatshumi amathathu, labagadi bamabhiza abayizinkulungwane eziyisithupha, labantu abalingana letshebetshebe elisekhunjini lolwandle ngobunengi; enyuka amisa inkamba eMikimashi\x + Josh. 11.4.\x*, empumalanga kweBeti-Aveni\x + 14.23. Josh. 7.2.\x*.
\v 6 Kwathi amadoda akoIsrayeli ebona ukuthi asekuminyezelweni, ngoba abantu bacindezelwa\x + 14.24.\x*, abantu bacatsha embalwini lezixukwini zameva, lemadwaleni\x + Hlu. 6.2.\x*, lezinqabeni, lemigodini\x + Hlu. 9.46,49.\x*.
\v 7 LamaHebheru achapha iJordani, aya elizweni leGadi leGileyadi. Kodwa uSawuli wayelokhu eseGiligali, labantu bonke bathuthumela bemlandela.
\p
\v 8 Waselinda insuku eziyisikhombisa, njengesikhathi esamiswa nguSamuweli; kodwa uSamuweli kafikanga eGiligali, labantu bahlakazeka besuka kuye\x + 10.8.\x*.
\v 9 USawuli wasesithi: Sondezani kimi umnikelo wokutshiswa leminikelo yokuthula. Wasenikela umnikelo wokutshiswa.
\v 10 Kwasekusithi eseqede ukunikela umnikelo wokutshiswa, khangela, uSamuweli wafika; uSawuli wasephuma ukumhlangabeza ukuze ambingelele.
\v 11 USamuweli wasesithi: Wenzeni? USawuli wasesithi: Ngoba ngibone ukuthi abantu babehlakazeka besuka kimi, lawe ungafikanga ngesikhathi esimisiweyo sezinsuku, lokuthi amaFilisti asebuthene eMikimashi.
\v 12 Ngakho ngathi: Khathesi amaFilisti azangehlela eGiligali, ngingancenganga ubuso beN\nd kosi\nd*. Ngasengizibamba ngamandla, nganikela umnikelo wokutshiswa\x + Gen. 45.1.\x*.
\v 13 USamuweli wasesithi kuSawuli: Wenze ngobuwula\x + 2 Sam. 24.10. 1 Lan. 21.8. 2 Lan. 16.9.\x*; kawuwugcinanga umlayo weN\nd kosi\nd* uNkulunkulu wakho eyakulaya wona; ngoba khathesi iN\nd kosi\nd* ibizawumisa umbuso wakho koIsrayeli kuze kube nininini\x + 15.11.\x*.
\v 14 Kodwa khathesi umbuso wakho kawuyikuma\x + 15.28.\x*. IN\nd kosi\nd* isizidingele umuntu ngokwenhliziyo yayo, njalo iN\nd kosi\nd* isimlayile ukuthi abe ngumbusi phezu kwabantu bayo, ngoba kawugcinanga lokho iN\nd kosi\nd* ekulaye khona\x + Seb. 13.22.\x*.
\p
\v 15 USamuweli wasesukuma wenyuka esuka eGiligali waya eGibeya yakoBhenjamini\x + Josh. 18.28.\x*. USawuli wasebala abantu abaficwa belaye, phose abangamakhulu ayisithupha\x + 14.2.\x*.
\v 16 Njalo uSawuli loJonathani indodana yakhe labantu abaficwa belabo bahlala eGibeya yakoBhenjamini, kodwa amaFilisti amisa inkamba eMikimashi\x + 13.2.\x*.
\p
\v 17 Abachithi basebephuma enkambeni yamaFilisti ngezigaba ezintathu\x + 14.15.\x*; esinye isigaba saphendukela endleleni yeOfira\x + Josh. 18.23.\x*, saya elizweni leShuwali\x + 9.4.\x*;
\v 18 lesinye isigaba saphendukela endleleni yeBhethi-Horoni\x + Josh. 10.10.\x*; lesinye isigaba saphendukela endleleni yomngcele okhangele esihotsheni seZeboyimi ngasenkangala\x + Neh. 11.34.\x*.
\p
\v 19 Njalo kwakungatholakali mkhandi elizweni lonke lakoIsrayeli, ngoba amaFilisti athi: Hlezi amaHebheru enze izinkemba loba imikhonto\x + 2 Kho. 24.14. Jer. 24.1. 29.2.\x*.
\v 20 UIsrayeli wonke-ke wehlela kumaFilisti ukulola, ngulowo lalowo isikali sakhe sekhuba, lemataka yakhe, lehloka lakhe, lesikela yakhe\x + Isa. 2.4. Jow. 3.10. Mika 4. 3.\x*.
\v 21 Imbadalo yezikali zekhuba lamamataka lamafologwe alencijo ezintathu lamahloka lokulungisa izincijo \w yayiyipimi\w**\x + Tshu. 12.11.\x*.
\v 22 Ngakho kwathi ngosuku lwempi kakutholakalanga inkemba loba umkhonto esandleni saloba ngubani wabantu ababeloSawuli lababeloJonathani; kodwa kwatholakala kuSawuli loJonathani indodana yakhe\x + 17.47,50. Hlu. 3.31. 5.8. 14.6. 15.15.\x*.
\v 23 Lebutho lenqaba yamaFilisti laphuma laya emkhandlweni weMikimashi\x + 14.4. Isa. 10.29. Jer. 22.20.\x*.
