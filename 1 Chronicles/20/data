\c 20
\s UDavida unqoba iRaba
\p
\v 1 Kwasekusithi ngesikhathi sokuthwasa komnyaka, ngesikhathi amakhosi aphuma ngaso, uJowabi wakhokhela amaqhawe ebutho, wachitha ilizwe labantwana bakoAmoni, weza wavimbezela iRaba. Kodwa uDavida wasala eJerusalema\x + 2 Sam. 11.1.\x*. UJowabi waseyitshaya iRaba, wayichitha\x + 2 Sam. 12.26.\x*.
\v 2 UDavida wathatha umqhele wenkosi yabo wawususa ekhanda layo, wawuthola ulesisindo sethalenta legolide, laphakathi kwawo kulelitshe eliligugu, wasu\add bekwa\add* ekhanda likaDavida. Wasekhupha impango enengi kakhulu emzini\x + 2 Sam. 12.30,31.\x*.
\v 3 Wakhupha abantu ababephakathi kwawo, wa\add ba\add*quma ngesaha, langamapiki ensimbi, langamahloka. Wenza njalo-ke uDavida kuyo yonke imizi yabantwana bakoAmoni\x + 2 Sam. 12.31. 1 Kho. 9.20,21.\x*; uDavida wasebuyela eJerusalema labo bonke abantu.
\s Abantu bakaDavida babulala iziqhwaga
\p
\v 4 Kwasekusithi emva kwalokho kwavuka impi\x + 2 Sam. 21.18-22.\x* lamaFilisti eGezeri\x + Josh. 10.33.\x*; ngalesosikhathi uSibekayi umHushathi watshaya uSiphayi owabantwana besiqhwaga; asesehliselwa phansi.
\v 5 Kwasekusiba khona impi futhi lamaFilisti; uElihanani indodana kaJayiri wasetshaya uLahimi umfowabo kaGoliyathi umGithi, oluthi lomkhonto wakhe lwalungangogodo lwabeluki.
\v 6 Kwabuye kwaba khona futhi impi eGathi lapho okwakukhona umuntu omude owayeleminwe lamazwane kuyisithupha lesithupha, amatshumi amabili lane; laye futhi wazalwa yisiqhwaga.
\v 7 Eseyisa uIsrayeli, uJonathani indodana kaShimeya, umfowabo kaDavida, wamtshaya.
\v 8 Laba bazalelwa isiqhwaga eGathi; basebesiwa ngesandla sikaDavida langesandla sezinceku zakhe.