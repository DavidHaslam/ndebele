\c 20
\s Ukuhlamuka kukaShebha
\p
\v 1 Kwasekusenzakala ukuthi kube khona lapho umuntu kaBheliyali, obizo lakhe linguShebha indodana kaBikiri umBhenjamini\x + Dute. 13.13.\x*; wasevuthela uphondo wathi: Kasilasabelo kuDavida, kasilalifa endodaneni kaJese\x + 19.43.\x*; wonke umuntu emathenteni akhe, Israyeli\x + 20.22. 1 Kho. 12.16. 2 Lan. 10.16.\x*!
\v 2 Ngakho wonke umuntu wakoIsrayeli wenyuka wasuka emva kukaDavida, elandela uShebha indodana kaBikiri; kodwa abantu bakoJuda banamathela enkosini yabo, kusukela eJordani kwaze kwaba seJerusalema.
\p
\v 3 UDavida wasefika endlini yakhe eJerusalema; inkosi yathatha abafazi abalitshumi, abafazi abancane, eyayibatshiye ukuze balinde indlu, yababeka endlini elindiweyo, yabanika ukudla, kodwa kayingenanga kubo\x + 15.16. 16.21,22.\x*. Basebevalelwa kwaze kwaba lusuku lokufa kwabo, bephila ebufelokazini.
\v 4 Inkosi yasisithi kuAmasa\x + 19.13. 17.25.\x*: Biza abantu bakoJuda babuthane kimi \add nge\add*nsuku ezintathu, lawe ube khona lapha.
\v 5 UAmasa wasehamba ukubuthanisa uJuda, kodwa waphuza phezu kwesikhathi esimisiweyo ayemmisele sona.
\v 6 UDavida wasesithi kuAbishayi: Khathesi uShebha indodana kaBikiri uzasenzela okubi okwedlula uAbisalomu; wena thatha inceku zenkosi yakho, uxotshane laye, hlezi azitholele imizi ebiyelwe ngemithangala, asiphunyuke\x + 11.11.\x*.
\v 7 Kwasekuphuma emva kwakhe amadoda kaJowabi lamaKerethi lamaPelethi lamaqhawe wonke, basebephuma eJerusalema ukuxotshana loShebha indodana kaBikiri\x + 20.23. 15.18.\x*.
\v 8 Sebeselitsheni elikhulu eliseGibeyoni, uAmasa weza phambi kwabo. UJowabi wayebhince isigqoko ayesigqokile, laphezu kwaso kulebhanti \add elil\add*enkemba ebotshelwe ekhalweni lwakhe isesikhwameni sayo; esaqhubeka \add inkemba\add* yawa.
\v 9 UJowabi wasesithi kuAmasa: Uyaphila yini, mfowethu? UJowabi wasebamba uAmasa ngesilevu ngesandla sokunene ukuze amange\x + 14.33. Mat. 26.49. Luka 22.47.\x*.
\v 10 Kodwa uAmasa wayengayinanzeleli inkemba eyayisesandleni sikaJowabi; wasemtshaya ngayo\x + 1 Kho. 2.5.\x* kubambo lwesihlanu, wathululela imibilini yakhe emhlabathini, kamphindanga, wafa\x + 2.23.\x*. UJowabi loAbishayi umfowabo basebexotshana loShebha indodana kaBikiri.
\v 11 Omunye wamajaha kaJowabi wema phansi kwakhe, wathi: Omthandayo uJowabi, longokaDavida, landela uJowabi.
\v 12 UAmasa wasegiqika egazini phakathi komgwaqo omkhulu\x + Nani 20.19.\x*. Lapho lowomuntu ebona ukuthi bonke abantu bayema, wamsusa uAmasa emgwaqweni omkhulu wamusa egangeni, waphosela isembatho phezu kwakhe, lapho ebona ukuthi wonke ofika ngakuye wema.
\v 13 Esesusiwe emgwaqweni omkhulu\x + Nani 20.19.\x*, bonke abantu badlula bamlandela uJowabi ukuze baxotshane loShebha indodana kaBikiri.
\p
\v 14 Wasedabula kuzo zonke izizwe zakoIsrayeli, waya eAbeli\x + 20.18. Hlu. 11.33. 2 Kho. 15.29. 2 Lan. 16.4.\x* ngitsho iBeti-Mahaka\x + 10.6. 2 Kho. 25.23.\x*, lawo wonke amaBeri\x + 4.2. Nani 21.16.\x*; basebebuthana bamlandela labo.
\v 15 Basebefika, bamgombolozela eAbeli-Beti-Mahaka\x + 20.18. Hlu. 11.33. 2 Kho. 15.29. 2 Lan. 16.4.\x*; babuthelela idundulu maqondana lomuzi\x + 2 Kho. 19.32. Isa. 37.33. Jer. 6.6. Hez. 4.2. 26.8.\x*, lema emthangaleni; bonke abantu ababeloJowabi basebewona umduli ukuwuwisela phansi.
\p
\v 16 Kwasekumemeza owesifazana ohlakaniphileyo phakathi komuzi \add wathi\add*: Zwanini, zwanini! Ake lithi kuJowabi: Sondela lapha, ukuze ngikhulume lawe.
\v 17 Esesondele kuye, owesifazana wathi: Nguwe uJowabi yini? Yena wathi: Nginguye. Wasesithi kuye: Zwana amazwi encekukazi yakho. Wasesithi: Ngiyezwa.
\v 18 Wasekhuluma esithi: Endulo babejwayele ukukhuluma besithi: Kababuze lokubuza eAbeli\x + 20.18. Hlu. 11.33. 2 Kho. 15.29. 2 Lan. 16.4.\x*; basebeqeda ngokunjalo.
\v 19 Ngingowabokuthula, owabathembekileyo bakoIsrayeli; udinga ukuchitha umuzi lonina koIsrayeli. Uginyelani\x + 17.16.\x* ilifa leN\nd kosi\x + 1 Sam. 26.19.\x*\nd*?
\v 20 UJowabi wasephendula wathi: Kakube khatshana, kakube khatshana lami ukuthi ngiginye loba ngichithe\x + 17.16.\x*.
\v 21 Udaba kalunjalo; kodwa umuntu wasentabeni yakoEfrayimi, nguShebha indodana kaBikiri ibizo lakhe, uphakamisile isandla sakhe emelene lenkosi, emelene loDavida; nikelani yena kuphela, ngizasuka emzini\x + Josh. 17.15. Josh. 24.33.\x*. Owesifazana wasesithi kuJowabi: Khangela, ikhanda lakhe lizaphoselwa kuwe ngaphezu komduli.
\v 22 Owesifazana wasesiya ngenhlakanipho yakhe ebantwini bonke. Basebequma ikhanda likaShebha indodana kaBikiri, baliphosela kuJowabi\x + 20.16. Tshu. 9.15.\x*. Wasevuthela uphondo, bahlakazeka besuka kulowomuzi, ngulowo lalowo waya emathenteni akhe. UJowabi wasebuyela eJerusalema enkosini.
\p
\v 23 Njalo uJowabi wayephezu kwebutho lonke lakoIsrayeli\x + 8.16-18.\x*; loBhenaya indodana kaJehoyada\x + 23.20-23.\x* wayephezu kwamaKerethi laphezu kwamaPelethi\x + 20.7.\x*;
\v 24 loAdoniramu wayephezu kwezibhalwa\x + 1 Kho. 4.6.\x*; loJehoshafathi indodana kaAhiludi wayengumabhalane\x + 8.16. 1 Kho. 4.3.\x*;
\v 25 loSheva wayengumbhali; loZadoki loAbhiyatha babengabapristi\x + 15.24.\x*;
\v 26 loIra laye\x + 23.38.\x* umJayiri wayengumpristi kaDavida\x + Nani 32.41. Hlu. 10.4. 1 Kho. 4.13.\x*.
