\c 8
\s Inhlupheko yesibili: Amaxoxo
\p
\v 1 IN\nd kosi\nd* yasisithi kuMozisi: Yana kuFaro uthi kuye: Itsho njalo iN\nd kosi\nd*: Yekela abantu bami bahambe ukuze bangikhonze\x + 8.20; 3.12,18.\x*.
\v 2 Uba-ke usala ukubayekela bahambe\x + 7.14; 9.2.\x*, khangela, ngizatshaya yonke imingcele yakho ngamaxoxo\x + Isam. 16.13.\x*.
\v 3 Njalo umfula uzanyakazela ngamaxoxo, azakhuphuka, angene endlini yakho, lekamelweni lakho lokulala\x + Hlab. 105.30. Gen. 43.30.\x*, laphezu kombheda wakho, lendlini yenceku zakho, laphezu kwesizwe sakho, lemaziko akho, lemiganwini yakho yokuxovela \add ukudla\add*;
\v 4 lamaxoxo azakhuphukela kuwe, lesizweni sakho lezincekwini zakho zonke.
\p
\v 5 IN\nd kosi\nd* yasisithi kuMozisi: Tshono kuAroni \add uthi\add*: Yelula isandla sakho\x + 7.19.\x* ngentonga yakho phezu kwemifula, phezu kwezifula, laphezu kweziziba, wenze amaxoxo akhuphukele elizweni leGibhithe.
\v 6 UAroni waseselula isandla sakhe phezu kwamanzi eGibhithe; lamaxoxo akhuphuka, asibekela ilizwe leGibhithe\x + Hlab. 78.45; 105.30.\x*.
\v 7 Labalumbi benza njalo ngamalumbo abo\x + 7.11,22.\x*, benza amaxoxo akhuphukela elizweni leGibhithe.
\p
\v 8 UFaro wasebabiza oMozisi loAroni wathi: Ncengani iN\nd kosi\nd*\x + 8.9,28-30; 9.28; 10.17,18.\x* ukuthi isuse amaxoxo kimi lesizweni sami; njalo ngizayekela isizwe sihambe ukuthi bahlabele iN\nd kosi\nd*.
\v 9 UMozisi wasesithi kuFaro: Woba lodumo ngaphezu kwami. Ngizakuncengela nini lenceku zakho, lesizwe sakho, ukuchitha amaxoxo asuke kuwe lendlini zakho, asale emfuleni kuphela?
\v 10 Wasesithi: Kusasa. Wathi-ke: Njengelizwi lakho, ukuze wazi ukuthi kakho onjengeN\nd kosi\nd* uNkulunkulu wethu\x + 9.14. 2 Sam. 7.22. 1 Lan. 17.20. Hlab. 86.8. Isa. 46.9. Jer. 10.6,7.\x*.
\v 11 Njalo amaxoxo azasuka kuwe lezindlini zakho lezincekwini zakho lesizweni sakho, asale emfuleni kuphela.
\v 12 UMozisi loAroni basebephuma kuFaro. UMozisi wakhala eN\nd kosi\nd*ni ngenxa yamaxoxo eyayiwabekile phezu kukaFaro.
\v 13 IN\nd kosi\nd* yenza-ke njengelizwi likaMozisi; amaxoxo asesifa ephuma ezindlini, emagumeni lemasimini.
\v 14 Basebewabuthelela inqwaba ngenqwaba; lelizwe laba levumba.
\v 15 Kodwa uFaro ebona ukuthi sekungcono\x + Esta 4.14. Tshu. 8.11.\x*, wenza inhliziyo yakhe yaba nzima\x + 8.32; 7.14; 9.7,34; 10.1.\x*, ukuthi kabalalelanga, njengokutsho kweN\nd kosi\nd*.
\s Inhlupheko yesithathu: Imiyane
\p
\v 16 IN\nd kosi\nd* yasisithi kuMozisi: Tshono kuAroni \add uthi\add*: Yelula intonga yakho, utshaye uthuli lomhlaba, ukuze lube yimiyane elizweni lonke leGibhithe.
\v 17 Basebesenza njalo; ngoba uAroni welula isandla sakhe\x + 7.19.\x* silentonga yakhe, watshaya uthuli lomhlaba; lemiyane yaba khona ebantwini lezifuyweni\x + Hlab. 105.31.\x*; lonke uthuli lwaba yimiyane elizweni lonke leGibhithe.
\v 18 Labalumbi benza njalo ngamalumbo abo\x + 7.11.\x* ukuveza imiyane, kodwa babengeke. Ngakho imiyane yaba sebantwini lezifuyweni.
\v 19 Labalumbi bathi kuFaro: Lokhu kungumunwe kaNkulunkulu\x + Hlab. 8.3. Luka 11.20.\x*. Kodwa inhliziyo kaFaro yaba lukhuni\x + 7.13.\x*, kazabezwa, njengokutsho kweN\nd kosi\nd*.
\s Inhlupheko yesine: Izibawu
\p
\v 20 IN\nd kosi\nd* yasisithi kuMozisi: Vuka ekuseni kakhulu, uzimise phambi kukaFaro\x + 7.15; 9.13.\x*; khangela uphuma esiya emanzini, njalo uthi kuye: Itsho njalo iN\nd kosi\nd*: Yekela abantu bami bahambe bangikhonze\x + 8.1.\x*.
\v 21 Ngoba uba ungasiyekeli isizwe sami sihambe, khangela ngizathumela umtshitshi wezibawu kuwe lezincekwini zakho lesizweni sakho lendlini zakho; lezindlu zamaGibhithe zizagcwala umtshitshi wezibawu futhi lomhlabathi ezikuwo.
\v 22 Kodwa ngalolosuku ngizakwehlukanisa ilizwe leGosheni\x + 9.4; 11.7.\x* esihlala kulo isizwe sami, ukuthi kungabi khona lapho umtshitshi wezibawu, ukuze wazi ukuthi ngiyiN\nd kosi\nd* phakathi kwelizwe\x + 8.10; 7.17.\x*.
\v 23 Njalo ngizamisa umehluko phakathi kwesizwe sami lesizwe sakho; kusasa kuzakuba lesibonakaliso lesi.
\v 24 IN\nd kosi\nd* yasisenza njalo; kwasekufika umtshitshi onzima wezibawu\x + Hlab. 78.45; 105.31.\x* endlini kaFaro lezindlini zezinceku zakhe lelizweni lonke leGibhithe; ilizwe lonakala ngenxa yomtshitshi wezibawu.
\p
\v 25 UFaro wasebabiza oMozisi loAroni, wathi: Hambani, lihlabele uNkulunkulu wenu kulelilizwe.
\v 26 Kodwa uMozisi wathi: Kakulunganga ukwenza njalo, ngoba sizahlabela eN\nd kosi\nd*ni uNkulunkulu wethu okunengekayo kwamaGibhithe\x + Gen. 43.32; 46.34.\x*; khangela, uba sihlaba okunengekayo kwamaGibhithe phambi kwamehlo awo, kawayikusikhanda ngamatshe yini\x + 17.4.\x*?
\v 27 Sizahamba ummango wensuku ezintathu enkangala, sihlabele-ke iN\nd kosi\nd* uNkulunkulu wethu njengoba izakutsho kithi\x + 3.18,12.\x*.
\v 28 UFaro wasesithi: Mina ngizaliyekela lihambe ukuthi lihlabele iN\nd kosi\nd* uNkulunkulu wenu enkangala; kodwa lingayi khatshana kakhulu; lingincengele\x + 8.8.\x*.
\v 29 UMozisi wasesithi: Khangela, ngiyasuka kuwe, ngizayincenga iN\nd kosi\nd* ukuze umtshitshi wezibawu usuke kuFaro, ezincekwini zakhe, lesizweni sakhe kusasa; kuphela uFaro angaphindi akhohlise ngokungayekeli isizwe sihambe, sihlabele iN\nd kosi\nd*\x + Gen. 31.7. Hlu. 16.10,15. Jobe 13.9.\x*.
\p
\v 30 UMozisi wasephuma kuFaro, wayincenga iN\nd kosi\nd*.
\v 31 IN\nd kosi\nd* yasisenza njengelizwi likaMozisi; yasusa umtshitshi wezibawu kuFaro, ezincekwini zakhe lesizweni sakhe; kakusalanga lesisodwa.
\v 32 Kodwa uFaro wenza inhliziyo yakhe yaba nzima\x + 8.15.\x* langalesisikhathi, kayekelanga isizwe sihambe.