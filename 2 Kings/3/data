\c 3
\s Ukubusa kukaJehoramu koIsrayeli
\p
\v 1 UJehoramu indodana kaAhabi\x + 1.17.\x* waba-ke yinkosi phezu kukaIsrayeli eSamariya ngomnyaka wetshumi lesificaminwembili kaJehoshafathi inkosi yakoJuda; wabusa iminyaka elitshumi lambili.
\v 2 Wasesenza okubi emehlweni eN\nd kosi\nd*, kodwa kungenjengoyise lanjengonina, ngoba wasusa insika kaBhali eyisithombe uyise ayeyenzile\x + 1 Kho. 16.31,32.\x*.
\v 3 Loba kunjalo wanamathela ezonweni zikaJerobhowamu indodana kaNebati\x + 1 Kho. 12.28,31,32.\x* owenza uIsrayeli one, kasukanga kukho\x + 1 Kho. 14.16.\x*.
\s UElisha uthi uMowabi uzanqotshwa
\p
\v 4 Njalo uMesha inkosi yakoMowabi wayengumfuyi wezimvu\x + Amos 1.1.\x*, wayethela enkosini yakoIsrayeli amawundlu azinkulungwane ezilikhulu\x + Isa. 16.1,2.\x*, lezinqama ezizinkulungwane ezilikhulu, \add lo\add*boya bezimvu.
\v 5 Kodwa kwathi uAhabi esefile, inkosi yakoMowabi yavukela inkosi yakoIsrayeli\x + 1.1.\x*.
\p
\v 6 Inkosi uJehoramu yasiphuma ngalesosikhathi eSamariya, yabala uIsrayeli wonke.
\v 7 Yasihamba yathumela kuJehoshafathi inkosi yakoJuda isithi: Inkosi yakoMowabi isingivukele; uzahamba lami yini siye koMowabi empini? Wasesithi: Ngizakwenyuka. Nginjengawe, njengabantu bami banjalo abantu bakho, njengamabhiza ami anjalo amabhiza akho\x + 1 Kho. 22.4.\x*.
\v 8 Yasisithi: Sizakwenyuka ngayiphi indlela? Wasesithi: Ngendlela yenkangala yeEdoma.
\p
\v 9 Yasihamba inkosi yakoIsrayeli, lenkosi yakoJuda, lenkosi yeEdoma\x + 1 Kho. 22.47.\x*; sebebhode uhambo lwensuku eziyisikhombisa, kwakungelamanzi ebutho lawezifuyo ezibalandelayo.
\v 10 Inkosi yakoIsrayeli yasisithi: Maye, ngoba uJehova ubize la amakhosi amathathu ukuwanikela esandleni sikaMowabi\x + 3.13. Josh. 7.7.\x*!
\v 11 Kodwa uJehoshafathi wathi: Kakulamprofethi weN\nd kosi\nd* lapha yini esingabuza ngaye iN\nd kosi\nd*\x + 1 Kho. 22.7.\x*? Enye yenceku zenkosi yakoIsrayeli\x + 2.25.\x* yasiphendula yathi: Kukhona lapha uElisha indodana kaShafati owathela amanzi ezandleni zikaElija\x + 1 Kho. 19.21. Joha. 13.4,5.\x*.
\v 12 UJehoshafathi wasesithi: Ilizwi leN\nd kosi\nd* likuye. Ngakho inkosi yakoIsrayeli loJehoshafathi lenkosi yeEdoma behlela kuye.
\v 13 UElisha wasesithi enkosini yakoIsrayeli: Ngilani lawe\x + 2 Sam. 16.10.\x*? Hamba kubaprofethi bakayihlo\x + Hez. 14.3. Hlu. 10.14.\x* lakubaprofethi bakanyoko\x + 1 Kho. 18.19.\x*. Kodwa inkosi yakoIsrayeli yathi kuye: Hatshi, ngoba iN\nd kosi\nd* ibize lamakhosi amathathu ukuwanikela esandleni sikaMowabi.
\v 14 UElisha wasesithi: Kuphila kukaJehova wamabandla engimi phambi kwakhe\x + 1 Kho. 17.1.\x*, sibili, uba bengingaphakamisi ubukhona bukaJehoshafathi inkosi yakoJuda, bengingayikukukhangela njalo ngingakuboni\x + 5.1. Gen. 19.21.\x*.
\v 15 Ngakho-ke ngilethelani umtshayi wechacho\x + 1 Sam. 10.5,6. 1 Lan. 25.1.\x*. Kwathi umtshayi wechacho eselitshaya, isandla seN\nd kosi\nd* saba phezu kwakhe\x + 1 Kho. 18.46. Hez. 1.3. 3.14,22. 8.1. 37.1. 40.1.\x*.
\v 16 Wasesithi: Itsho njalo iN\nd kosi\nd*: Yenzani lesisihotsha sibe yimigelogelo\x + Jer. 14.3.\x*.
\v 17 Ngoba itsho njalo iN\nd kosi\nd*: Kaliyikubona umoya njalo kaliyikubona izulu, kodwa lesisihotsha sizagcwaliswa ngamanzi, ukuze linathe lina, lenkomo zenu lezifuyo zenu.
\v 18 Kodwa lokhu kulula emehlweni eN\nd kosi\nd*: Izanikela lamaMowabi esandleni senu\x + 20.10. 1 Kho. 16.31.\x*.
\v 19 Njalo lizatshaya wonke umuzi obiyelweyo, lawo wonke umuzi okhethekileyo, ligamule sonke isihlahla esihle, ligqibele yonke imithombo yamanzi, lone yonke insimu enhle ngamatshe.
\v 20 Kwasekusithi ekuseni ekunikelweni komnikelo wokudla, khangela-ke, kwafika amanzi evelela endleleni yeEdoma, ilizwe laseligcwaliswa ngamanzi\x + Eks. 29.39,40. 1 Kho. 18.29,36.\x*.
\p
\v 21 Wonke amaMowabi esezwile ukuthi amakhosi enyukile ukulwa emelene lawo, abizelwa ndawonye, kusukela kuye wonke obhinca izikhali \add kusiya\add* phezulu, asesima emngceleni.
\v 22 Asevuka ekuseni kakhulu; ilanga selikhanya phezu kwamanzi, amaMowabi abona amanzi emaqondana \add lawo\add* ebomvu njengegazi.
\v 23 Asesithi: Ligazi leli; amakhosi achithiwe lokuchithwa, asetshayene. Ngakho-ke, empangweni, Mowabi!
\v 24 Kwathi efika enkambeni yakoIsrayeli, amaIsrayeli asukuma atshaya amaMowabi, aze abaleka esuka phambi kwawo; kodwa angena e\add lizw\add*eni atshaya amaMowabi.
\v 25 Asediliza imizi; ngulowo wasephosa ilitshe lakhe kuyo yonke insimu enhle, ayigcwalisa, agqibela yonke imithombo yamanzi, agamula zonke izihlahla ezinhle\x + 3.19.\x*, kwaze kwasala amatshe ayo eKiri-Haresethi \add kuphela\x + Isa. 16.7. Isa. 16.11. Jer. 48.31,36. Isa. 15.1.\x*\add*; kodwa abaphosa ngezavutha bayigombolozela, bayitshaya.
\p
\v 26 Inkosi yakoMowabi isibonile ukuthi impi ilukhuni kakhulu kuyo, yathatha abantu abangamakhulu ayisikhombisa abahwatsha inkemba kanye layo, ukuze ifohlele enkosini yeEdoma, kodwa behluleka\x + Hlu. 20.2.\x*.
\v 27 Yasithatha indodana yayo elizibulo eyayizakuba yinkosi esikhundleni sayo, yayinikela yaba ngumnikelo wokutshiswa phezu komduli\x + Amos 2.1. Mika 6.8.\x*. Kwasekusiba lolaka olukhulu olumelene loIsrayeli; basebesuka kuyo babuyela elizweni \add lakibo\x + 2 Lan. 20.1,22,23.\x*\add*.