\c 8
\s Abesifazana abasiza uJesu ngempahla zabo
\p
\v 1 Kwasekusithi emva kwalokho, yena wadabula imizi lemizana, ememezela lokutshumayela indaba ezinhle zombuso kaNkulunkulu; labalitshumi lambili babelaye,
\v 2 labesifazana abathile ababesiliswe kubomoya ababi lemikhuhlaneni\x + 23.49.Mat. 27.55. Mark. 15.41.\x*, uMariya othiwa nguMagadalena\x + Mat. 27.56.\x*, okwaphuma kuye amadimoni ayisikhombisa\x + 8.35,38. Mark. 16.9.\x*,
\v 3 loJowana umkaKuza\x + 24.10.\x* induna\x + Mat. 20.8.\x* kaHerodi\x + 3.1. Mat. 14.2.\x*, loSusana, labanye abanengi, ababemsiza ngempahla zabo\x + 23.49. Mat. 27.55. Mark. 15.41.\x*.
\s Umfanekiso womhlanyeli
\p
\v 4 Kwathi sekubuthene ixuku elikhulu, njalo bevela emizini ngemizi besiza kuye, wakhuluma ngomfanekiso,
\v 5 \add wathi\add*: Umhlanyeli waphuma ukuyahlanyela inhlanyelo yakhe; kwathi ekuhlanyeleni kwakhe, enye yawela eceleni kwendlela; yasinyathelwa ngenyawo, lenyoni zezulu zayidla zayiqeda.
\v 6 Lenye yawela edwaleni, kwathi ekukhuleni yabuna, ngoba yaswela ubumanzi.
\v 7 Lenye yawela phakathi kwameva, ameva asemila layo ayiminyanisa.
\v 8 Lenye yawela emhlabathini omuhle, yakhula yathela ikhulu. Esetshilo lezizinto wamemeza \add wathi\add*: Olendlebe zokuzwa akezwe\x + Mat. 13.2-11.14. Mark. 4.1-12.\x*.
\s Ukuchasiswa komfanekiso womhlanyeli
\p
\v 9 Abafundi bakhe basebembuza besithi: Ungaba yini lumfanekiso?
\v 10 Wasesithi: Kuphiwe kini ukwazi imfihlo zombuso kaNkulunkulu; kodwa kwabanye ngemifanekiso, ukuze bebona bangaboni, njalo besizwa bangaqedisisi\x + Isa. 6.9.\x*.
\p
\v 11 Lomfanekiso uyilokhu: Inhlanyelo iyilizwi likaNkulunkulu.
\v 12 Labaseceleni kwendlela yilabo abathi sebezwile, besekufika udiyabhola alisuse ilizwi enhliziyweni zabo, ukuze bangakholwa basindiswe\x + Mat. 13.18-23. Mark. 4.13-20.\x*.
\v 13 Labasedwaleni yilabo, abathi belizwile, balemukele ilizwi ngentokozo, kodwa laba kabalampande, abakholwa okwesikhathi, kuthi ngesikhathi sokulingwa bawe\x + 1 Tim. 4.1.\x*.
\v 14 Lewele phakathi kwameva, yilabo abathi sebezwile, bahambe baminyaniswe yikukhathalela lenotho lenkanuko yempilo, njalo bangatheli izithelo ezivuthiweyo.
\v 15 Kodwa esemhlabathini omuhle, yilabo abathi belizwile ilizwi ba\add li\add*londoloze enhliziyweni enhle lelungileyo, bathela izithelo ngokubekezela\x + Roma 2.7. Mat. 24.13. Heb. 10.36. Jak. 5.7.\x*.
\s Umfanekiso wesibane
\p
\v 16 Njalo kakho othi eselumathise isibane\x + 11.33. Mat. 5.15. Mark. 4.21.\x*, asembese ngesitsha\x + Mark. 11.16. Joha. 19.29. 2 Kor. 4.7.\x*, kumbe asibeke ngaphansi kombheda, kodwa usibeka esiqobaneni sesibane, ukuze abangenayo babone ukukhanya.
\v 17 Ngoba kakukho okufihliweyo, okungasoze kube sobala; lokuthukuziweyo, okungayikwaziwa lokungayikulethwa obala\x + 12.2. Mat. 10.26. Mark. 4.22.\x*.
\p
\v 18 Ngakho qaphelisani ukuthi lizwa njani\x + Mark. 4.24.\x*; ngoba loba ngubani olakho, uzaphiwa; kodwa loba ngubani ongelakho, uzakwemukwa lalokho acabanga ukuthi ulakho\x + Mat. 13.12.\x*.
\s Izihlobo zikaJesu eziyizo
\p
\v 19 Kwasekufika kuye unina labafowabo, kodwa abazange bamfinyelele ngenxa yexuku\x + Mat. 12.46-50. Mark. 3.31-35.\x*.
\v 20 Wasebikelwa \add ngabanye\add* abathi: Unyoko labafowenu bemi phandle, bafuna ukukubona.
\v 21 Kodwa waphendula wathi kubo: Umama labafowethu yilabo, abalizwayo ilizwi likaNkulunkulu balenze\x + 11.28.\x*.
\s Ukuthuliswa kwesiphepho
\p
\v 22 Kwasekusithi ngolunye lwezinsuku, wangena emkhunjini yena labafundi bakhe\x + Mat. 8.18,23-34. Mark. 4.36; 5.17.\x*, wasesithi kubo: Asichaphele ngaphetsheya kwechibi\x + 23.33. 5.1,2.\x*; basuka-ke.
\v 23 Kwathi behamba ngomkhumbi, walala ubuthongo; isiphepho esikhulu somoya sasesisehlela phansi echibini\x + 23.33. 5.1,2.\x*, bagcwalelwa \add ngamanzi\add*, babesengozini\x + 1 Kor. 15.30. Hlu. 5.18. 2 Sam. 23.17. 1 Lan. 11.19; 12.19.\x*.
\v 24 Basebesondela bamvusa, besithi: Nkosi, nkosi, siyabhubha\x + 8.45. 5.5.\x*! Wasevuka wakhuza umoya lamagagasi amakhulu amanzi; kwasekusima, kwasekusiba lokuthula\x + Jak. 1.6.\x*.
\v 25 Wasesithi kubo: Lungaphi ukholo lwenu? Basebesesaba bamangala, bakhulumisana \add besithi\add*: Kambe ungubani lo, ukuthi alaye ngitsho imimoya lamanzi, njalo kumlalele?
\s Ukukhutshwa kwabomoya ababi
\p
\v 26 Basebesiya ngomkhumbi elizweni lamaGadarene\x + 8.37. Mark. 5.1.\x*, eliqondene leGalili.
\v 27 Kwathi esephumele emhlabathini, yamhlangabeza indoda ethile ivela emzini\x + Mat. 8.28.\x*, eyayilamadimoni okwesikhathi eside\x + 20.9.\x*, njalo ingembathi isembatho, ingahlali endlini, kodwa emangcwabeni.
\v 28 Yathi imbona uJesu, yamemeza, yawa phansi phambi kwakhe, yathi ngelizwi elikhulu: Ngilani lawe, Jesu, Ndodana kaNkulunkulu oPhezukonke? Ngiyakuncenga, ungangihluphi\x + 8.47. Joha. 11.32.\x*.
\v 29 Ngoba walaya umoya ongcolileyo ukuthi aphume ku\add lowo\add*muntu; ngoba wayesembambe okwezikhathi ezinengi, walindwa ebotshiwe ngamaketane lezibopho, kodwa eseqamule izibopho waqhutshelwa enkangala\x + 8.27. Mark. 5.5.\x* lidimoni.
\v 30 UJesu wasembuza, wathi: Ungubani ibizo lakho? Wasesithi: NguLegiyoni; ngoba amadimoni amanengi ayengene kuye.
\v 31 Asemncenga ukuthi angawalayi ukuya emgodini ongelamkhawulo\x + Isam. 9.1.\x*.
\v 32 Kwakukhona lapho umhlambi wengulube ezinengi usidla entabeni; asemncenga ukuthi awavumele angene kuzo. Wasewavumela.
\v 33 Kwathi amadimoni esephumile kulowomuntu angena engulubeni; umhlambi wasuphaphatheka usuka eliweni usiya echibini, waminzwa\x + 8.23,33. 5.1,2.\x*.
\p
\v 34 Kwathi ababe\add z\add*elusile bebona okwenzakeleyo babaleka, basuka bayabika emzini, lemaphandleni.
\v 35 Basebephuma ukuyabona okwenzakeleyo; bafika kuJesu, bamfica umuntu okwakuphume kuye amadimoni\x + 8.2,38.\x* ehlezi enyaweni zikaJesu\x + 10.39.\x*, embethe esephelele engqondweni\x + 8.27.\x*; basebesesaba.
\v 36 Basebebatshela lalabo ababebonile ukuthi usindiswe njani owayengenwe ngamadimoni.
\v 37 Ixuku lonke lesigaba samaGadarene\x + 8.37. Mark. 5.1.\x* esizingelezeleyo laselimcela ukuthi asuke kubo, ngoba babanjwa yikwesaba okukhulu; yena wasengena emkhunjini\x + 8.22. Mark. 3.9.\x* waphindela emuva.
\v 38 Kodwa indoda\x + 8.38,39, Mark. 5.18-20.\x* okwakuphume kuyo amadimoni yamncenga ukuthi ibe laye\x + 8.2,38.\x*. Kodwa uJesu wayiyekela yahamba, esithi:
\v 39 Buyela endlini yakho, ulandise ukuthi kungakanani uNkulunkulu akwenze kuwe. Wasesuka wahamba, etshumayela phakathi komuzi wonke ukuthi kungakanani uJesu ayekwenzile kuye\x + Mark. 5.20.\x*.
\s Indodakazi kaJayirosi ivuswa ekufeni. Owesifazana olomopho uyasiliswa
\p
\v 40 Kwasekusithi ekubuyeni kukaJesu\x + Mat. 9.1. Mark. 5.21.\x*, ixuku lamthakazelela; ngoba bonke babemlindele\x + Seb. 2.41. 15.4; 18.27; 24.3; 28.30.\x*.
\v 41 Njalo khangela, kwafika indoda, uJayirosi ngebizo, yona ingumphathi wesinagoge, yasisiwa phansi enyaweni zikaJesu yamncenga ukuthi angene endlini yayo\x + Mat. 9.18-26. Mark. 5.22-43.\x*;
\v 42 ngoba yayilendodakazi eyodwa ezelweyo eyayingaba leminyaka elitshumi lambili\x + 7.12.\x*, njalo yona yayisisifa. Kwathi esahamba amaxuku amcindezela.
\v 43 Lowesifazana owayelomopho wegazi okweminyaka elitshumi lambili, echithe konke okwempilo yakhe kubelaphi engelakusiliswa langubani\x + Mark. 12.44.\x*,
\v 44 wasondela ngemva \add kwakhe\add*, wathinta umphetho wesembatho sakhe\x + Mat. 9.20.\x*; njalo wahle wakhawula umopho wegazi lakhe.
\v 45 UJesu wasesithi: Ngubani ongithintileyo? Kwathi lapho bephika bonke, uPetro wathi lababelaye: Nkosi\x + 8.24.\x*, ixuku likuminyanisile li\add ku\add*cindezele, kodwa uthi: Ngubani ongithintileyo?
\v 46 Kodwa uJesu wathi: Ukhona ongithintileyo; ngoba mina ngazile ukuthi amandla aphumile kimi.
\v 47 Kwathi owesifazana ebona ukuthi kafihlakalanga, weza ethuthumela, wawa phambi kwakhe\x + 8.28. Joha. 11.32.\x*, walandisa phambi kwabantu bonke ukuthi umthinte ngesizatho bani, lokuthi uhle wasila njani.
\v 48 Wasesithi kuye: Mana isibindi, ndodakazi, ukholo lwakho lukusindisile\x + Mark. 10.52.\x*; hamba ngokuthula\x + 7.50. Mark. 5.34. 1 Sam. 1.17.\x*.
\v 49 Esakhuluma, kwafika umuntu evela \add endlini\add* yomphathi wesinagoge, wathi kuye: Indodakazi yakho isifile; ungamhluphi uMfundisi.
\v 50 Kodwa uJesu esizwa, wamphendula, wathi: Ungesabi; kholwa kuphela, njalo izasindiswa.
\v 51 Futhi esengenile endlini, kavumanga ukuthi kungene muntu, ngaphandle kukaPetro loJakobe loJohane, loyise wendodakazi lonina.
\v 52 Njalo bakhala bonke, beyililela\x + 23.27. Mat. 11.17.\x*. Kodwa wathi: Lingakhali; kayifanga, kodwa ilele.
\v 53 Basebemhleka usulu, besazi ukuthi ifile.
\v 54 Kodwa yena esebakhuphele phandle bonke, wabamba isandla sayo, wamemeza, esithi: Ndodakazi, vuka!
\v 55 Wasubuya umoya wayo, yasivuka khona lapho; waselaya ukuthi kayiphiwe ukudla.
\v 56 Abazali bayo basebemangala kakhulu\x + 2.47.\x*; kodwa wabalaya ukuthi bangatsheli muntu okwenzakeleyo\x + Mat. 8.4.\x*.
