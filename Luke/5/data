\c 5
\s Ukubizwa kukaPetro lababelaye
\p
\v 1 Kwasekusithi ixuku selimminyezele ukuzwa ilizwi likaNkulunkulu\x + Mat. 4.18. Mark. 1.16.\x*, yena wasesima eceleni kwechibi leGenesaretha\x + Mat. 14.34. Mark. 6.53. Nani 34.11. Mat. 4.18.\x*;
\v 2 wabona imikhumbi emibili imi eceleni kwechibi; kodwa abagoli benhlanzi babephumile kiyo behlambulula amambule.
\v 3 Wasengena komunye wemikhumbi, ongokaSimoni, wamcela ukuthi asuke kancinyane emhlabathini\x + Mat. 4.18-22. Mark. 1.16-20. Joha. 1.40-42.\x*. Wasehlala phansi\x + Mat. 26.55.\x* wafundisa amaxuku esemkhunjini\x + Mat. 13.2. Mark. 4.1.\x*.
\p
\v 4 Kwathi eseqedile ukukhuluma, wathi kuSimoni: Ngena enzikini, lehlise amambule enu ukuze libambe\x + Joha. 21.6.\x*.
\v 5 USimoni wasephendula wathi kuye: Nkosi\x + 8.24,45; 9.33,49; 17.13.\x*, sitshikatshike ubusuku bonke, kasibambanga lutho; kodwa ngokutsho kwakho ngizakwehlisa imbule\x + Joha. 21.3.\x*.
\v 6 Kwathi sebekwenzile lokho, babamba inhlanzi ezinengi kakhulu. Laselidabuka imbule labo\x + Joha. 21.6.\x*.
\v 7 Basebeqhweba ababehlanganyele labo\x + 4.10. Jobe 41.6.\x* ababekomunye umkhumbi, ukuthi beze babasize; beza-ke bayigcwalisa imikhumbi yomibili, yaze yaqalisa ukutshona\x + 4.2,3,10.\x*.
\v 8 Kuthe uSimoni Petro ebona, wawela emadolweni kaJesu\x + Joha. 11.32.\x*, esithi: Suka kimi, Nkosi, ngoba ngingumuntu oyisoni\x + Isa. 6.5. Joha. 13.8. Mat. 8.34. Luka 1.12. 5.26.\x*.
\v 9 Ngoba ukumangala kwakumbambile, labo bonke ababelaye, ngokubanjwa kwenhlanzi ababezibambile;
\v 10 ngokufananayo-ke loJakobe loJohane, amadodana kaZebediya, ababehlanganyele loSimoni\x + 5.10. Jobe 41.6.\x*. UJesu wasesithi kuSimoni: Ungesabi; kusukela khathesi uzagola abantu.
\v 11 Kwathi sebeyifikisile imikhumbi emhlabathini, batshiya konke, bamlandela\x + 5.28.\x*.
\s UJesu usilisa umlephero
\p
\v 12 Kwasekusithi, esekomunye wemizi, khangela-ke, indoda egcwele ubulephero; yathi ibona uJesu, yawa ngobuso, yamncenga, isithi: Nkosi, aluba uthanda, ungangihlambulula.
\v 13 Waseselula isandla, wayithinta, esithi: Ngiyathanda, hlambuluka. Njalo bahle basuka ubulephero kuyo\x + Mat. 8.2-4. Mark. 1.40-44.\x*.
\v 14 Yena waseyilaya ukuthi ingatsheli muntu; \add wathi\add*: Kodwa hamba uziveze kumpristi, unikelele ukuhlanjululwa kwakho, njengoba uMozisi walaya, kube yibufakazi kubo\x + 7.5; 19.9. Eks. 18.4.\x*.
\v 15 Kodwa kwayilapho ukukhuluma ngaye kwanda kakhulu; lamaxuku amanengi abuthana ukulalela, lokusiliswa nguye ezifweni zawo\x + Mark. 1.45.\x*.
\v 16 Kodwa yena waphumela enkangala\x + Mat. 14.23.\x* wakhuleka\x + Mat. 14.23.\x*.
\s UJesu usilisa umuntu oyisigoga
\p
\v 17 Kwasekusithi ngolunye lwezinsuku, yena wayefundisa; njalo kwakuhlezi abaFarisi labafundisi bomlayo\x + Seb. 5.34. 1 Tim. 1.7. Luka 2.46. Mat. 22.35.\x*, abavela kuyo yonke imizana yeGalili leJudiya leJerusalema; lamandla eNkosi aye\add khona\add* ukubasilisa.
\v 18 Njalo khangela, amadoda ethwele ngohlaka umuntu owayome umhlubulo; njalo adinga ukumngenisa a\add m\add*beke phambi kwakhe;
\v 19 kodwa engatholi indlela yokumngenisa ngenxa yexuku\x + Mat. 9.2-8. Mark. 2.3-12.\x*, akhwela ephahleni lwendlu, amehlisa ezitineni zokufulela ngethala phambi kukaJesu phakathi laphakathi\x + 2 Sam. 11.2.\x*.
\v 20 Kwathi ebona ukholo lwawo, wathi kuye: Ndoda, izono zakho uzithethelelwe.
\v 21 Ababhali labaFarisi basebeqala ukunakana, besithi: Ungubani lo okhuluma inhlamba\x + 3.15.\x*? Ngubani ongathethelela izono, ngaphandle kukaNkulunkulu yedwa\x + Mark. 2.7.\x*?
\v 22 Kwathi uJesu esazi ukunakana kwabo waphendula wathi kubo: Linakanani enhliziyweni zenu?
\v 23 Yikuphi okulula, ukuthi: Izono zakho uzithethelelwe; kumbe ukuthi: Sukuma uhambe?
\v 24 Kodwa ukuze lazi ukuthi iNdodana yomuntu ilamandla okuthethelela izono emhlabeni (wathi koyisigoga): Ngithi kuwe: Sukuma, uthathe ithala lakho, uye endlini yakho\x + 3.15.\x*.
\v 25 Njalo wahle wasukuma phambi kwabo, wathatha lokhu ayelele kukho, wasuka waya endlini yakhe\x + 5.18. Mark. 2.12.\x*, edumisa uNkulunkulu\x + 18.43.\x*.
\v 26 Lokusanganiseka kwababamba bonke, basebedumisa uNkulunkulu\x + 18.43.\x*, bagcwala ukwesaba\x + 5.8.\x*, besithi: Sibone izimanga lamuhla.
\s Ukubizwa kukaLevi
\p
\v 27 Njalo emva kwalezizinto waphuma, wabona umthelisi, uLevi ngebizo, ehlezi endlini yokuthelisela, wathi kuye: Ngilandela\x + Mat. 9.9-13. Mark. 2.14-17.\x*.
\v 28 Wasetshiya konke, wasukuma wamlandela\x + 5.11.\x*.
\v 29 ULevi wasemenzela\x + 14.13.\x* idili elikhulu endlini yakhe\x + 14.13.\x*; njalo kwakukhona ixuku elikhulu labathelisi lelabanye abahlala kanye labo ekudleni\x + Mat. 18.17.\x*.
\v 30 Ababhali babo labaFarisi basebesola kubafundi bakhe, besithi: Kungani lisidla linatha labathelisi lezoni?
\v 31 UJesu wasephendula wathi kubo: Abaphilayo kabasweli melaphi, kodwa abagulayo.
\v 32 Kangizanga ukubiza abalungileyo, kodwa izoni zize ekuphendukeni\x + Joha. 9.39.\x*.
\s Ukuzila ukudla
\p
\v 33 Basebesithi\x + Mat. 9.14-17. Mark. 2.18-22.\x* kuye: Kungani abafundi bakaJohane\x + Mat. 9.14. Mark. 2.18.\x* bezila ukudla kanengi\x + 2.37.\x*, benze imikhuleko, kunjalo lababaFarisi\x + 2.37.\x*; kodwa abakho bayadla banathe?
\v 34 Kodwa wathi kubo: Kambe, lingabazilisa ukudla yini abantwana bendlu yomthimba, umyeni eselabo?
\v 35 Kodwa zizafika insuku, lapho umyeni ezasuswa kubo, khona bezazila ukudla ngalezonsuku\x + Joha. 16.4.\x*.
\p
\v 36 Wasebatshela futhi umfanekiso \add wokuthi\add*: Kakho obekela isichibi sesembatho esitsha esembathweni esidala; uba kungenjalo, esitsha laso siyadabula, lesichibi sesitsha asihambelani lesidala.
\v 37 Futhi kakho ofaka iwayini elitsha emigodleni emidala; uba-ke kungenjalo, iwayini elitsha lizadabula imigodla, lichitheke lona, lemigodla yonakale.
\v 38 Kodwa iwayini elitsha limele lifakwe emigodleni emitsha, njalo kokubili kulondolozeke.
\v 39 Njalo kakho othi esenathe \add iwayini\add* elidala ahle afise elitsha; ngoba uthi: Elidala lingcono.