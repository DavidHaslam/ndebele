\c 1
\s URuthe loNawomi
\p
\v 1 Kwasekusithi ensukwini abahluleli\x + Hlu. 2.16.\x* abahlulela ngazo kwaba khona indlala\x + Hlu. 6.4,5,6.\x* elizweni. Umuntu weBhethelehema-Juda\x + Hlu. 17.8.\x* wasehamba ukuyahlala njengowezizwe elizweni lakoMowabi, yena lomkakhe lamadodana akhe amabili.
\v 2 Njalo ibizo lalowomuntu lalinguElimeleki, lebizo lomkakhe lalinguNawomi, lebizo lamadodana akhe amabili lalinguMaheloni loKiliyoni, amaEfratha\x + Gen. 35.19.\x* eBhethelehema-Juda. Basebesiza elizweni lakoMowabi\x + Hlu. 3.30.\x*, baba khona.
\v 3 UElimeleki umkaNawomi wasesifa, wasetshiywa yena lamadodana akhe womabili.
\v 4 Asezithathela abafazi amaMowabikazi, ibizo lomunye lalinguOpha, lebizo lomunye lalinguRuthe. Basebehlala khona phose iminyaka elitshumi.
\v 5 Basebesifa labo bobabili oMaheloni loKiliyoni; owesifazana wasetshiywa ngabantwana bakhe bobabili layindoda yakhe.
\p
\v 6 Wasesukuma yena labomalokazana bakhe wabuyela esuka eselizweni lakoMowabi, ngoba wayesezwile elizweni lakoMowabi ukuthi iN\nd kosi\nd* ihambele abantu bayo\x + Eks. 3.16.\x* ngokubanika ukudla\x + Hlab. 132.15.\x*.
\v 7 Ngakho waphuma endaweni lapho ayekhona labomalokazana bakhe bobabili kanye laye, bahamba endleleni ukubuyela elizweni lakoJuda.
\v 8 UNawomi wasesithi kubomalokazana bakhe bobabili: Hambani libuyele ngulowo lalowo endlini kanina; iN\nd kosi\nd* kayilenzele umusa\x + Josh. 2.12,14. Hlu. 1.24.\x* njengoba lenza kwabafileyo\x + 1.5; 2.20.\x* lakimi.
\v 9 IN\nd kosi\nd* kayilinike ukuthi lithole ukuphumula\x + 3.1.\x*, ngulowo lalowo endlini yomkakhe. Wasebanga, basebephakamisa ilizwi labo bakhala inyembezi.
\v 10 Basebesithi kuye: Isibili, sizabuyela lawe ebantwini bakini.
\v 11 Kodwa uNawomi wathi: Buyelani, madodakazi ami, lizahambelani lami? Kambe ngiselamadodana esiswini sami ukuthi abe ngomkenu\x + Gen. 38.11. Dute. 25.5.\x*?
\v 12 Buyelani, madodakazi ami, zihambeleni, ngoba sengimdala kakhulu ukuthi ngibe lendoda. Loba ngingathi ngilethemba lokuthi lami ngalobubusuku ngibe lendoda, njalo ngizale amadodana,
\v 13 belingawalindela yini aze akhule? Belingazivimbela lingabi lendoda yini? Hatshi, madodakazi ami, ngoba kuyababa kakhulu kimi kulakini ukuthi isandla seN\nd kosi\nd* siphume ukumelana lami\x + Hlu. 2.15. Jobe 19.21. Hlab. 32.4; 38.2; 39.9,10.\x*.
\v 14 Basebephakamisa ilizwi labo bakhala inyembezi futhi. UOpha wasemanga uninazala, kodwa uRuthe wanamathela kuye.
\v 15 Wasesithi: Khangela, umkamfowenu usebuyele ebantwini bakibo lakubonkulunkulu bakhe; buyela umlandele umkamfowenu\x + Josh. 24.15. 2 Kho. 2.2,3,4,5,6. Gen. 32.26.\x*.
\v 16 Kodwa uRuthe wathi: Ungangincengi ukuthi ngikutshiye, ngibuyele ngiyekele ukukulandela; ngoba lapho oya khona, ngizakuya khona, lalapho olala khona, ngizalala khona. Abantu bakho bangabantu bami\x + 2.11,12.\x*, loNkulunkulu wakho unguNkulunkulu wami;
\v 17 lapho ozafela khona, ngizafela khona, ngingcwatshelwe lapho. IN\nd kosi\nd* kayenze njalo kimi\x + 1 Sam. 3.17; 14.44; 20.13; 25.22. 2 Sam. 19.13. 1 Kho. 19.2; 20.10. 2 Kho. 6.31.\x* ngokunjalo yengezelele, ngoba yikufa \add kuphela\add* okuzakwehlukanisa phakathi kwami lawe.
\v 18 Kwathi esebonile ukuthi uzimisele\x + Seb. 21.14.\x* ukuhamba laye waseyekela ukukhuluma kuye.
\p
\v 19 Basebehamba bobabili baze bafika eBhethelehema. Kwasekusithi sebefikile eBhethelehema umuzi wonke wayaluzela ngenxa yabo\x + Mat. 21.10.\x*, bathi: Lo nguNawomi yini?
\v 20 Wasesithi kibo: Lingangibizi \add ngokuthi\add* Nawomi, lingibize \add ngokuthi\add* Mara; ngoba uSomandla ungiphethe ngokubaba okukhulu\x + Jobe 27.2.\x*.
\v 21 Mina ngasuka ngigcwele, njalo iN\nd kosi\nd* ingibuyise ngingelalutho\x + Jobe 1.21.\x*. Lingibizelani \add ngokuthi\add* Nawomi lokhu iN\nd kosi\nd* ifakaze imelane lami, loSomandla ungihluphile?
\v 22 Wabuyela ngokunjalo uNawomi loRuthe umMowabikazi umalokazana wakhe kanye laye, owabuyela evela elizweni lakoMowabi. Bona-ke bafika eBhethelehema ekuqaliseni kwesivuno \w sebhali\w**\x + 2 Sam. 21.9. Ruthe 2.23.\x*.