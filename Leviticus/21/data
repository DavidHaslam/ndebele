\c 21
\s Ubungcwele babapristi
\p
\v 1 IN\nd kosi\nd* yasisithi kuMozisi: Tshono kubapristi, amadodana kaAroni, uthi kubo: Kakungabi khona ozingcolisayo ngofileyo phakathi kwabantu bakibo\x + Hez. 44.25.\x*,
\v 2 ngaphandle kwesihlobo sakhe, esiseduze laye, ngonina, langoyise, langendodana yakhe, langendodakazi yakhe, langomfowabo,
\v 3 langodadewabo intombi emsulwa, eseduze laye, engazange ibe ngeyendoda; angazingcolisa ngayo.
\v 4 Kayikuzingcolisa, eyisikhulu phakathi kwabantu bakibo, ukuzingcolisa.
\v 5 Kabayikwenza impabanga ekhanda labo, bangageli igumbi lodevu lwabo, bangacabi inhlanga enyameni yabo\x + Hez. 44.20. Levi 19.27,28.\x*.
\v 6 Bazakuba ngcwele kuNkulunkulu wabo, bangeyisi ibizo likaNkulunkulu wabo\x + 18.21.\x*. Ngoba banikela iminikelo yeN\nd kosi\nd* eyenziwe ngomlilo, ukudla kukaNkulunkulu wabo. Ngakho bazakuba ngcwele\x + 3.11.\x*.
\v 7 Kabayikuthatha owesifazana oyisifebe kumbe ongcolileyo\x + 21.13,14. Hez. 44.22.\x*, njalo kabayikuthatha owesifazana olahlwe yindoda yakhe; ngoba ungcwele kuNkulunkulu wakhe\x + Dute. 24.1-4.\x*.
\v 8 Ngakho uzamngcwelisa, ngoba unikela ukudla kukaNkulunkulu wakho. Uzakuba ngcwele kuwe, ngoba mina N\nd kosi\nd* elingcwelisayo ngingcwele\x + 21.15,24; 11.44; 20.7,8.\x*.
\p
\v 9 Lendodakazi yaloba nguwuphi umpristi, uba izingcolisa ngokuphinga, iyamngcolisa uyise; izatshiswa ngomlilo\x + Gen. 38.24.\x*.
\p
\v 10 Lompristi omkhulu phakathi kwabafowabo, okuthelwe ekhanda lakhe amafutha okugcoba\x + Eks. 29.29,30; Levi 8.12; 16.32. Nani 35.25.\x*, lowehlukaniselwa ukuthi embathe izembatho\x + Eks. 29.29,30. 8.12; 16.32.\x*, kayikuvumela ukuthi ikhanda lakhe lembulwe, angadabuli izembatho zakhe\x + 10.6.\x*;
\v 11 angayi lakusiphi isidumbu, angazingcolisi ngoyise loba ngonina\x + Nani 19.14; Levi 21.1,2.\x*;
\v 12 angaphumi endlini engcwele, angangcolisi indlu engcwele kaNkulunkulu wakhe\x + 10.7.\x*, ngoba umqhele wamafutha okugcoba kaNkulunkulu wakhe uphezu kwakhe. NgiyiN\nd kosi\nd*\x + 8.1; 9.1; 12.1.\x*.
\v 13 Njalo yena uzathatha umfazi ebuntombini bakhe\x + 21.7.\x*.
\v 14 Umfelokazi, kumbe olahliweyo, loba isifebe esingcolisiweyo, laba kangabathathi. Kodwa uzathatha intombi emsulwa ebantwini bakibo ibe ngumka\add khe\add*,
\v 15 njalo angangcolisi inzalo yakhe phakathi kwabantu bakibo. Ngoba ngiyiN\nd kosi\nd* emngcwelisayo\x + 21.8,24.\x*.
\p
\v 16 INkosi yasikhuluma kuMozisi isithi:
\v 17 Khuluma kuAroni usithi: Loba ngubani owenzalo yakho ezizukulwaneni zabo okulesici kuye kangasondeli ukunikela ukudla kukaNkulunkulu wakhe\x + 10.3; Nani 16.5. Hlab. 65.4.\x*.
\v 18 Ngoba loba nguwuphi umuntu okulesici kuye angasondeli, umuntu oyisiphofu, kumbe oyisiqhuli, kumbe olimele ebusweni\x + 22.22.\x*, kumbe olesitho eselulekileyo\x + 22.23.\x*,
\v 19 kumbe umuntu okulokwephuka konyawo kuye, kumbe ukwephuka kwesandla,
\v 20 kumbe olesifumbu, kumbe ongumuthwa, kumbe olomntwana elihlweni lakhe, kumbe olentembuzane, kumbe oloqweqwe olulumayo\x + 22.22.\x*, loba olimele emasendeni\x + Dute. 23.1.\x*.
\v 21 Kakulamuntu owenzalo kaAroni umpristi okukuye isici ozasondela ukunikela iminikelo yeN\nd kosi\nd* eyenziwe ngomlilo\x + 21.6.\x*; kulesici kuye, angasondeli ukunikela ukudla kukaNkulunkulu wakhe.
\v 22 Angadla ukudla kukaNkulunkulu wakhe, ezintweni ezingcwelengcwele\x + 2.3,10; 6.17,25,29; 7.1; 10.12,17; 14.13; 24.9; Nani 18.9.\x* lezintweni ezingcwele\x + 22.10,12.\x*,
\v 23 kodwa angezi kulo iveyili, angasondeli elathini, ngoba kulesici kuye, ukuze angangcolisi izindlu zami ezingcwele\x + 21.12.\x*. Ngoba ngiyiN\nd kosi\nd* ebangcwelisayo\x + 21.8,15; 22.9,16.\x*.
\v 24 UMozisi wasekhuluma \add lokho\add* kuAroni, lakumadodana akhe, lakubo bonke abantwana bakoIsrayeli.
