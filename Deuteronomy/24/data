\c 24
\s Imilayo yokwehlukana
\p
\v 1 Uba indoda ithatha umfazi, imgane, kuzakuthi nxa engatholi umusa emehlweni ayo, ngoba ifice kuye into elihlazo, kayimbhalele incwadi yesehlukaniso, ifake esandleni sakhe, imkhuphe endlini yayo\x + Mat. 19.7. Mark. 10.4. Mat. 5.31.\x*.
\v 2 Nxa esephumile endlini yayo, angahamba, ayekuba ngowenye indoda.
\v 3 Uba lindoda elandelayo imzonda, imbhalele incwadi yesehlukaniso, i\add yi\add*fake esandleni sakhe, imkhiphe endlini yayo; loba lindoda elandelayo isifa ebimthethe waba ngumkayo,
\v 4 indoda yakhe yokuqala eyamkhiphayo ingemthathe futhi abe ngumkayo, emva kokuba esengcolisiwe; ngoba kuyisinengiso phambi kweN\nd kosi\nd*. Ngakho kawuyikwenza ilizwe lone iN\nd kosi\nd* uNkulunkulu wakho ekunika lona ukuba yilifa\x + Jer. 3.1.\x*.
\p
\v 5 Nxa indoda ithethe umfazi omutsha kayiyikuphuma impi, futhi kayiyikuphathiswa laloba yiwuphi umsebenzi; izakuba sekhaya ikhululekile umnyaka owodwa\x + 20.7.\x* ukuze ithokozise umkayo emthetheyo\x + Zaga 5.18.\x*.
\s Eminye imilayo
\p
\v 6 Kakungabi khona ozathatha ilitshe lokucholela loba imbokodo ukuze kube yisibambiso; ngoba uthatha impilo ibe yisibambiso\x + 20.19.\x*.
\p
\v 7 Uba umuntu eficwa eseba umuntu kubafowabo ebantwaneni bakoIsrayeli\x + Eks. 21.16.\x*, amphathe njengesigqili kumbe amthengise, lelosela lizakufa\x + 21.14.\x*. Ngalokhu uzakhupha ububi phakathi kwakho\x + 13.5.\x*.
\p
\v 8 Qaphela esifeni sobulephero, ukunanzelelisisa wenze njengakho konke abapristi abangamaLevi abakufundisa khona; njengalokhu ngabalaya, nanzelelani ukukwenza\x + Levi13; 14.\x*.
\v 9 Khumbula lokho iN\nd kosi\nd* uNkulunkulu wakho eyakwenza kuMiriyamu endleleni ekuphumeni kwenu eGibhithe\x + Nani 12.10.\x*.
\p
\v 10 Nxa useboleka umakhelwane wakho ulutho, ungangeni endlini yakhe ukuthi uthathe isibambiso sakhe.
\v 11 Uzakuma phandle, lomuntu omebolekayo akukhuphele isibambiso phandle.
\v 12 Njalo uba umuntu engumyanga, ungalali lesibambiso sakhe;
\v 13 uzabuyisela lokubuyisela isibambiso kuye lapho ilanga litshona, ukuze alale ngesembatho sakhe\x + Eks. 22.26.\x*, akubusise\x + Jobe 29.13. 31.20.\x*; lalokho kuzakuba yikulunga kuwe phambi kweN\nd kosi\nd* uNkulunkulu wakho\x + Hlab. 112.9. Dan. 4.27. Dute. 6.25.\x*.
\p
\v 14 Ungacindezeli inceku eqhatshiweyo engumyanga leswelayo, ingowabafowenu loba ingowezizweni oselizweni lakini phakathi kwamasango akho\x + Levi 6.2.\x*.
\v 15 Uzanika iholo layo ngosuku lwayo, lelanga kalingatshoni phezu kwalo, ngoba ingumyanga, ibeke inhliziyo yayo kulo\x + Levi 19.13. Jer. 22.13.\x*; ukuze ingakhali eN\nd kosi\nd*ni ngawe, njalo kube yisono kuwe\x + 15.9. Jak. 5.4.\x*.
\p
\v 16 Oyise kabayikubulawa ngenxa yabantwana, labantwana kabayikubulawa ngenxa yaboyise; ngulowo lalowo uzabulawa ngenxa yesakhe isono\x + 2 Kho. 14.6. 2 Lan. 25.4. Jer. 31.29,30. Hez. 18.2,4,20.\x*.
\p
\v 17 Ungaphambuli isahlulelo sowemzini \add le\add*ntandane\x + 27.19. Dute. 10.18. Eks. 22.21,22. 23.6. Zaga 22.22. Isa. 1.23. Jer. 5.28.\x*; ungathathi isembatho somfelokazi sibe yisibambiso\x + 24.6,13.\x*;
\v 18 kodwa ukhumbule ukuthi wawuyisigqili eGibhithe, leN\nd kosi\nd* uNkulunkulu wakho yakuhlenga khona; ngakho ngiyakulaya ukuthi wenze lolulutho\x + 24.22. 5.15.\x*.
\p
\v 19 Nxa uvuna isivuno sakho ensimini yakho\x + Levi 19.9. 23.22.\x*, ukhohlwe isithungo ensimini, ungabuyeli ukusithatha; sizakuba ngesowemzini, esentandane lesomfelokazi\x + Levi 23.10.\x*; ukuze iN\nd kosi\nd* uNkulunkulu wakho ikubusise emsebenzini wonke wezandla zakho\x + 14.29.\x*.
\v 20 Nxa uvuthuza isihlahla sakho somhlwathi, ungayihlola izingatsha emva kwakho; kuzakuba ngokowemzini lokwentandane lokomfelokazi.
\v 21 Nxa usuvunile izithelo zesivini sakho, ungakhothozi emva kwakho; kuzakuba ngokowemzini lokwentandane lokomfelokazi\x + Levi 19.10.\x*.
\v 22 Uzakhumbula ukuthi wawuyisigqili elizweni leGibhithe; ngakho ngiyakulaya ukwenza lolulutho\x + 24.18.\x*.