\c 9
\nb
\v 1 Wasesithi kubo: Ngiqinisile ngithi kini: Bakhona abanye kwabemiyo lapha, abangasoze bezwe ukufa, baze babone umbuso kaNkulunkulu usufikile ngamandla\x + Mat. 24.30; 26.64. Mark. 13.26; 14.62. Luka 21.27; 22.69.\x*.
\s Ukukhazimuliswa kukaJesu entabeni
\p
\v 2 Emva kwensuku eziyisithupha uJesu wasethatha uPetro loJakobe loJohane, wasebakhuphulela entabeni ende ebehlukanisa bodwa\x + Mat. 17.1-8. Luka 9.28-36.\x*; waseguqulwa isimo phambi kwabo;
\v 3 lezembatho zakhe zacwazimula, zaba mhlophe nke njengeliqhwa elikhithikileyo, kakulamcoli welembu emhlabeni ongazenza zibe mhlophe kangako\x + Mat. 28.3.\x*.
\v 4 Kwasekubonakala kubo uElija eloMozisi, njalo bekhuluma loJesu.
\v 5 UPetro wasephendula wathi kuJesu: \w Rabi\w**, kuhle ukuthi sibe lapha\x + Joha. 1.38.\x*; futhi asakhe amadumba amathathu, elinye ngelakho, lelinye ngelikaMozisi, lelinye ngelikaElija.
\v 6 Ngoba wayengakwazi angakutsho; ngoba babesesaba kakhulu\x + 14.40.\x*.
\v 7 Kwasekufika iyezi labasibekela; kwaba lelizwi elivela eyezini, lisithi: Lo uyiNdodana yami ethandekayo; zwanini yona.
\v 8 Njalo bahle bathalaza, kababe besabona muntu, kodwa uJesu yedwa elabo.
\p
\v 9 Kwathi besehla entabeni\x + Mat. 17.9-13.\x*, wabalaya ukuthi bangatsheli muntu izinto abazibonileyo, ize ivuke kwabafileyo iNdodana yomuntu\x + 5.43.\x*.
\v 10 Njalo bazigcinela lelilizwi, bebuzana ukuthi kutshoni ukuvuka kwabafileyo.
\p
\v 11 Basebembuza, besithi: Batsholoni ababhali ukuthi uElija ufanele ukufika kuqala?
\v 12 Wasephendula, wathi kubo: UElija ufika kuqala isibili, abuyisele zonke izinto; njalo kubhalwe njani ngeNdodana yomuntu\x + Hlab. 22.6. Isa. 53.2,3. Dan. 9.26. Zek. 13.7.\x*, ukuthi izahlupheka izinto ezinengi njalo idelelwe\x + Luka 23.11. Seb. 4.11. Fil. 2.7.\x*.
\v 13 Kodwa ngitsho kini ukuthi uElija laye sewafika, basebesenza kuye konke abakuthandayo, njengokulotshiweyo ngaye.
\s Ukusiliswa komfana owayelesithuthwane
\p
\v 14 Kwathi efika kubafundi, wabona ixuku elikhulu libahanqile\x + Mat. 17.14-21. Luka 9.37-42.\x*, lababhali bephikisana labo\x + 9.14.\x*.
\v 15 Lahle lathi ukumbona ixuku lonke laselimangala, lagijimela ku\add ye\add* lambingelela\x + 14.33; 16.5,6.\x*.
\v 16 Wasebabuza ababhali \add wathi\add*: Liphikisana ngani labo\x + 9.14.\x*?
\v 17 Omunye wexuku wasephendula wathi: Mfundisi, ngilethe kuwe indodana yami, elomoya oyisimungulu;
\v 18 kuthi loba ngaphi oyibamba khona, uyidabule; ikhihlize amagwebu, igedle amazinyo ayo, yome qha\x + 9.20.\x*; njalo ngikhulume labafundi bakho ukuthi bawukhuphe, kodwa behluleka.
\v 19 Wasemphendula wathi: O sizukulwana esingelakholo, koze kube nini ngilani? Koze kube nini ngilibekezelela? Iletheni kimi.
\v 20 Basebeyiletha kuye; kwathi umbona, umoya wahle wayihlukuza; yawela emhlabathini\x + 9.26. 1.26.\x*, yazigiqagiqa ikhihliza amagwebu\x + 9.20.\x*.
\v 21 Wasebuza uyise \add wathi\add*: Kulesikhathi esingakanani, lokhu kwenzeka kiyo? Wasesithi: Kusukela ebuntwaneni.
\v 22 Futhi uyiphosele kanengi emlilweni lemanzini, ukuze uyibhubhise; kodwa nxa kukhona ongakwenza, sihawukele, usisize.
\v 23 UJesu wasesithi kuye: Nxa usenelisa ukukholwa, zonke izinto ziyenzeka kokholwayo.
\v 24 Njalo uyise womntwana wahle wamemeza ngezinyembezi wathi: Ngiyakholwa, Nkosi, siza ukungakholwa kwami\x + Luka 17.5.\x*.
\v 25 Kwathi uJesu esebona ukuthi ixuku ligijima kanyekanye ndawonye, wakhuza umoya ongcolileyo, esithi kuwo: Wena moya oyisimungulu loyisacuthe, mina ngiyakulaya: Phuma kuye, ungabe usangena kuye\x + 9.15.\x*.
\v 26 Usumemezile, wayihlukuza kakhulu, waphuma\x + 9.26. 1.26.\x*; yasisiba njengofileyo, kwaze kwathi abanengi bathi isifile.
\v 27 Kodwa uJesu wayibamba ngesandla, wayiphakamisa; yasisukuma.
\p
\v 28 Wathi esengenile endlini\x + 3.19.\x*, abafundi bakhe bambuza bebodwa \add bathi\add*: Kungani thina sehlulekile ukuwukhupha?
\v 29 Wasesithi kubo: Loluhlobo lungeke luphume ngalutho, ngaphandle komkhuleko lokuzila ukudla.
\s UJesu uphinda akhulume ngokuhlupheka kwakhe
\p
\v 30 Basebesuka lapho badabula eGalili\x + Mat. 17.22,23. Luka 9.43-45.\x*; wayengathandi ukuthi loba ngubani akwazi,
\v 31 ngoba wayefundisa abafundi bakhe, esithi kubo: INdodana yomuntu inikelwa ezandleni zabantu, njalo bazayibulala; kuthi isibulewe, izavuka ngosuku lwesithathu.
\v 32 Kodwa kabaqedisisanga lumutsho, basebesesaba ukumbuza\x + Luka 9.45.\x*.
\s UJesu ufundisa ngokuthobeka
\p
\v 33 Wasefika eKapenawume\x + Mat. 17.24; 18.1-5. Luka 9.46-48.\x*. Kwathi esendlini wababuza \add wathi\add*: Beliphikisana ngani\x + Luka 3.15.\x* endleleni\x + 9.16.\x*?
\v 34 Kodwa bathula; ngoba endleleni babephikisene ngokuthi ngubani omkhulu\x + 9.50. Luka 22.24.\x*.
\v 35 Wasehlala phansi wabiza abalitshumi lambili, wathi kubo: Uba umuntu ethanda ukuba ngowokuqala, uzakuba ngowokucina kubo bonke\x + Mat. 20.26,27; 23.11. Mark. 10.43. Luka 22.26.\x*, lesisebenzi sabo bonke\x + Mat. 20.26.\x*.
\v 36 Wasethatha umntwana omncane, wammisa phakathi kwabo\x + 10.16.\x*; wamgona, wathi kubo\x + 10.16.\x*:
\v 37 Loba ngubani owemukela omunye wabantwana abancane abanje ebizweni lami, wemukela mina; njalo loba ngubani owemukela mina, kemukeli mina, kodwa yena ongithumileyo\x + Mat. 10.40.\x*.
\p
\v 38 UJohane wasemphendula, wathi: Mfundisi, sabona omunye ongasilandeliyo\x + Luka 9.49,50. Mat. 7.22.\x* ekhupha amadimoni ngebizo lakho; sasesimenqabela, ngoba engasilandeli\x + Nani 11.28.\x*.
\v 39 Kodwa uJesu wathi: Lingamenqabeli; ngoba kakho owenza umsebenzi wamandla ebizweni lami, njalo olamandla okukhuluma kubi ngami masinyane\x + 1 Kor. 12.3.\x*;
\v 40 ngoba ongamelani lathi, ungowethu\x + Mat. 12.30.\x*.
\p
\v 41 Ngoba loba ngubani ozalinathisa inkezo yamanzi ngebizo lami, ngoba lingabakaKristu, ngiqinisile ngithi kini: Kasoze alahlekelwa ngumvuzo wakhe\x + Mat. 10.42.\x*.
\s Izikhubekiso
\p
\v 42 Futhi loba ngubani okhubekisa omunye walaba abancinyane abakholwa kimi, kungcono kuye ukuthi ilitshe lokuchola ligaxwe entanyeni yakhe, abesephoselwa olwandle\x + Mat. 18.6. Luka 17.1,2.\x*.
\v 43 Njalo uba isandla sakho sikukhubekisa, siqume; kungcono kuwe ukungena ekuphileni uyingini\x + Mat. 5.30; 18.8.\x*, kulokuthi ulezandla ezimbili usuke uye esihogweni\x + Mat. 5.22.\x*, emlilweni ongacitshekiyo\x + 9.45. Mat. 3.12. Luka 3.17.\x*,
\v 44 lapho impethu yabo engafi khona, lomlilo ongacitshi khona\x + Isa. 66.24.\x*.
\v 45 Njalo uba unyawo lwakho lukukhubekisa, luqume\x + Mat. 18.8.\x*; kungcono kuwe ukungena ekuphileni uyisiqhwala, kulokuthi ulenyawo ezimbili uphoselwe esihogweni\x + Mat. 5.22.\x*, emlilweni ongacitshekiyo\x + 9.45. Mat. 3.12. Luka 3.17.\x*,
\v 46 lapho impethu yabo engafi khona, lomlilo ongacitshi khona\x + Isa. 66.24.\x*.
\v 47 Njalo uba ilihlo lakho likukhubekisa, likhuphe; kungcono kuwe ukungena embusweni kaNkulunkulu ulelihlo elilodwa\x + Mat. 5.29; 18.9.\x*, kulokuthi ulamehlo amabili uphoselwe esihogweni somlilo\x + Mat. 5.22.\x*,
\v 48 lapho impethu yabo engafi khona, lomlilo ongacitshi khona\x + Isa. 66.24.\x*.
\s Ngetshwayi
\p
\v 49 Ngoba wonke uzatshwaywa ngomlilo\x + Mat. 3.11.\x*; njalo\x + Jobe 5.7.\x* wonke umhlatshelo uzatshwaywa ngetshwayi\x + Levi 2.13. Hez. 43.24.\x*.
\v 50 Itshwayi lihle\x + Luka 14.34.\x*; kodwa uba itshwayi lingelabutshwayi, lizalivuselela ngani\x + Mat. 5.13.\x*\x + Luka 14.34.\x*? Banini letshwayi phakathi kwenu\x + Kol. 4.6. Efe. 4.29.\x*, njalo lihlalisane\x + 9.33,34.\x* ngokuthula\x + Roma 12.18.\x*.
