\c 12
\s Abantwana bakoIsrayeli bavukela indlu kaDavida
\p
\v 1 URehobhowamu\x + 2 Lan. 10.1. 11.4.\x* wasesiya eShekema\x + Josh. 17.7.\x* ngoba uIsrayeli wonke wayefike eShekema ukumbeka abe yinkosi.
\v 2 Kwasekusithi uJerobhowamu indodana kaNebati\x + 11.26.\x*, owayelokhu eseGibhithe\x + 11.40.\x*, e\add ku\add*zwa \add lokhu\add* (ngoba wayebaleke esuka phambi kukaSolomoni inkosi, uJerobhowamu wahlala eGibhithe),
\v 3 bathuma bambiza. UJerobhowamu lebandla lonke lakoIsrayeli basebesiza bakhuluma loRehobhowamu besithi:
\v 4 Uyihlo wenza ijogwe lethu laba lukhuni; ngakho-ke wena yenza kube lula umsebenzi olukhuni kayihlo, lejogwe lakhe elinzima abesithwalise lona, njalo sizakukhonza\x + 4.7.\x*.
\v 5 Wasesithi kibo: Hambani futhi okwensuku ezintathu, libe selibuya kimi. Basebehamba abantu.
\p
\v 6 Inkosi uRehobhowamu yasicebisana labadala ababesima phambi kukaSolomoni uyise esaphila, isithi: Licebisa njani ukubuyisela impendulo kulababantu\x + 10.5.\x*?
\v 7 Basebekhuluma kuyo besithi: Uba uzakuba yinceku yalababantu lamuhla ubasebenzele, ubaphendule, ukhulume kibo amazwi amahle, khona bezakuba zinceku zakho zonke izinsuku\x + 2 Lan. 10.7.\x*.
\v 8 Kodwa wasitshiya iseluleko sabadala ababemeluleke ngaso, wacebisana lamajaha ayeyintanga yakhe, ayemi phambi kwakhe\x + 10.5.\x*.
\v 9 Wasesithi kuwo: Lipha seluleko bani ukuthi sibuyisele impendulo kulababantu abakhulume lami besithi: Yenza libe lulanyana ijogwe uyihlo alibeka phezu kwethu?
\v 10 Amajaha ayeyintanga yakhe asekhuluma kuye esithi: Uzakutsho njalo kulababantu abakhuluma kuwe besithi: Uyihlo wenza ijogwe lethu laba nzima, kodwa wena yenza libe lulanyana kithi; uzakutsho njalo kibo: \add Ucikilic\add*ane wami uqatha kulokhalo lukababa.
\v 11 Uba-ke ubaba walethwesa ijogwe elinzima, mina-ke ngizakwengezelela ejogweni lenu. Ubaba walijezisa ngeziswepu\x + Zaga 26.3.\x*, kodwa mina ngizalijezisa ngabofezela\x + Dute. 8.15. Hlu. 8.16.\x*.
\p
\v 12 Ngakho uJerobhowamu labo bonke abantu beza kuRehobhowamu ngosuku lwesithathu njengokutsho kwenkosi isithi: Libuye kimi futhi ngosuku lwesithathu\x + 12.5.\x*.
\v 13 Inkosi yasibaphendula abantu kalukhuni, yatshiya iseluleko sabadala ababeyeluleke ngaso.
\v 14 Yakhuluma kubo njengokweseluleko samajaha isithi: Ubaba wenza ijogwe lenu laba nzima, kodwa mina ngizakwengezelela ejogweni lenu; ubaba walijezisa ngeziswepu, kodwa mina ngizalijezisa ngabofezela\x + 12.11.\x*.
\v 15 Ngalokho inkosi kayibalalelanga abantu; ngoba inguquko yayivela eN\nd kosi\nd*ni ukuze iqinise ilizwi layo\x + 12.24. Josh. 11.20.\x* eyayilikhulume ngesandla sikaAhiya umShilo kuJerobhowamu indodana kaNebati\x + 11.11,31.\x*.
\p
\v 16 Lapho uIsrayeli wonke ebona ukuthi inkosi kayibalalelanga, abantu babuyisela impendulo enkosini besithi: Silesabelo bani kuDavida? Yebo, ka\add sila\add*lifa endodaneni kaJese\x + 2 Sam. 20.1.\x*. Emathenteni akho, Israyeli! Khathesi, zibonele indlu yakho, Davida\x + 2 Sam. 20.1.\x*. Ngakho uIsrayeli waya emathenteni akhe.
\v 17 Mayelana labantwana bakoIsrayeli ababehlala emizini yakoJuda, uRehobhowamu wabusa phezu kwabo\x + 11.13,36.\x*.
\p
\v 18 Khona inkosi uRehobhowamu yathuma uAdoniramu\x + 4.6.\x* owayephezu kwezibhalwa; uIsrayeli wonke wasemkhanda ngamatshe waze wafa. Ngakho inkosi uRehobhowamu yakhwela masinyane inqola yayo, ukubalekela eJerusalema.
\v 19 Ngokunjalo uIsrayeli wayihlamukela indlu kaDavida kuze kube lamuhla\x + 2 Kho. 17.21.\x*.
\v 20 Kwasekusithi uIsrayeli wonke esezwile ukuthi uJerobhowamu ubuyile, bathuma bambizela enhlanganweni, bamenza inkosi phezu kukaIsrayeli wonke; kakubanga khona olandela indlu kaDavida ngaphandle kwesizwe sakoJuda sodwa\x + 12.21,23. 11.13,32,36.\x*.
\p
\v 21 Kwathi uRehobhowamu esefikile eJerusalema wabuthanisa yonke indlu yakoJuda lesizwe sakoBhenjamini, abakhethiweyo abayizinkulungwane ezilikhulu lamatshumi ayisificaminwembili, abalwa impi, ukulwa lendlu yakoIsrayeli, ukubuyisela umbuso kuRehobhowamu indodana kaSolomoni.
\v 22 Kodwa ilizwi likaNkulunkulu lafika kuShemaya\x + 2 Lan. 12.5.7,15. 2 Lan. 11.2.\x* umuntu kaNkulunkulu\x + Hlu. 13.6.\x* lisithi:
\v 23 Khuluma kuRehobhowamu indodana kaSolomoni, inkosi yakoJuda, lakuyo yonke indlu yakoJuda leyakoBhenjamini, lensali yabantu, uthi:
\v 24 Itsho njalo iN\nd kosi\nd*: Lingenyuki njalo lingalwi labafowenu, abantwana bakoIsrayeli. Buyelani, ngulowo lalowo endlini yakhe; ngoba linto ivela kimi. Basebelilalela ilizwi leN\nd kosi\nd*, babuyela ukuhamba, njengokwelizwi leN\nd kosi\x + 12.15.\x*\nd*.
\s UJerobhowamu uduhisa abantwana bakoIsrayeli
\p
\v 25 UJerobhowamu wasesakha iShekema\x + Hlu. 9.45. Josh. 17.7.\x* entabeni yakoEfrayimi\x + Josh. 24.33.\x*, wahlala kuyo; wasephuma lapho wakha iPenuweli\x + Gen. 32.31. Hlu. 8.17.\x*.
\v 26 UJerobhowamu wasesithi enhliziyweni yakhe: Khathesi umbuso uzabuyela endlini kaDavida.
\v 27 Uba lesisizwe sisenyukela ukwenza imihlatshelo endlini yeN\nd kosi\nd* eJerusalema, khona inhliziyo yalesisizwe izabuyela enkosini yabo, kuRehobhowamu inkosi yakoJuda, njalo bazangibulala babuyele kuRehobhowamu inkosi yakoJuda\x + Dute. 12.5.\x*.
\v 28 Ngakho inkosi yathatha icebo, yenza amathole amabili egolide\x + 14.9. 2 Kho. 10.29; 17.16. 2 Lan. 11.15; 13.8. Hos. 8.5,6; 10.5; 13.2.\x*, yathi kubo: Kunzima kakhulu kini ukwenyukela eJerusalema; khangela, onkulunkulu bakho, Israyeli, abakukhuphula elizweni leGibhithe\x + Eks. 32.4,8.\x*.
\v 29 Wasemisa elinye eBhetheli\x + Josh. 16.2.\x*, lelinye walifaka eDani\x + Hlu. 18.29.\x*.
\v 30 Loludaba lwaselusiba yisono\x + 13.34. 2 Kho. 17.21.\x*; ngoba abantu baya phambi kwelinye\x + 2 Lan. 13.19.\x* kuze kube seDani\x + Hlu. 18.29.\x* \add ukuyakhonza\add*.
\v 31 Wasesenza indlu yezindawo eziphakemeyo\x + 13.32.\x*, wenza abapristi ngabaphansi kakhulu babantu, ababengeyisiwo bamadodana amaLevi\x + 13.33. 2 Kho. 17.32. 2 Lan. 11.14,15; 13.9. Nani 3.10. Hez. 44.7,8.\x*.
\v 32 UJerobhowamu wasesenza umkhosi ngenyanga yesificaminwembili ngosuku lwetshumi lanhlanu lwenyanga njengomkhosi owawukoJuda\x + Levi 23.33,34. Nani 29.12.\x*, wanikela phezu kwelathi. Wenza njalo eBhetheli, ehlabela amathole ayewenzile. Wabeka eBhetheli abapristi bezindawo eziphakemeyo ayezenzile\x + 13.2. Amos 7.13.\x*.
\v 33 Wasenikela phezu kwelathi ayelenzile eBhetheli ngosuku lwetshumi lanhlanu enyangeni yesificaminwembili, enyangeni ayeyiqambile evela enhliziyweni yakhe. Wenzela abantwana bakoIsrayeli umkhosi, wanikela phezu kwelathi etshisa impepha\x + Neh. 6.8.\x*.