\c 5
\s UEsta wenzela inkosi loHamani idili
\p
\v 1 Kwasekusithi ngosuku lwesithathu uEsta wagqoka ezobundlovukazi\x + 4.16.\x*, wema egumeni elingaphakathi lendlu yenkosi, maqondana lendlu yenkosi. Inkosi yayihlezi esihlalweni sobukhosi sombuso wayo endlini yesikhosini iqondene lomnyango wendlu\x + 4.11. 6.4.\x*.
\v 2 Kwasekusithi inkosi ibona uEsta indlovukazi emi egumeni, wazuza umusa emehlweni ayo\x + 2.9.\x*; inkosi yasimelulela uEsta intonga yobukhosi yegolide eyayisesandleni sayo. Wasesondela uEsta wathinta isihloko sentonga yobukhosi\x + 4.11. 8.4.\x*.
\v 3 Inkosi yasisithi kuye: Ulani, ndlovukazi Esta? Lesicelo sakho siyini? Uzasinikwa ngitsho kuze kube yingxenye yombuso\x + 5.6. 7.2. Mark. 6.23.\x*.
\v 4 UEsta wasesithi: Uba kukuhle enkosini, kayize inkosi loHamani edilini engiyenzele lona.
\v 5 Inkosi yasisithi: Phangisisani uHamani ukuthi enze ilizwi likaEsta. Ngakho yeza inkosi loHamani edilini uEsta ayelenzile.
\p
\v 6 Inkosi yasisithi kuEsta edilini lewayini\x + 7.2.\x*: Siyini isicelo sakho? Njalo uzasinikwa. Siyini-ke isifiso sakho\x + 5.3. 7.2. 9.12.\x*? Kuzakwenziwa ngitsho kuze kube yingxenye yombuso\x + 5.6. 7.2. Mark. 6.23.\x*.
\v 7 UEsta wasephendula wathi: Isicelo sami lesifiso sami \add yilokhu\add*:
\v 8 Uba ngithole umusa emehlweni enkosi, futhi uba kukuhle enkosini ukupha isicelo sami lokwenza isifiso sami, inkosi loHamani kabeze edilini engizalenzela bona. Kusasa-ke ngizakwenza njengokwelizwi lenkosi\x + 8.5. 7.3. Gen. 18.3. 30.27.\x*.
\s Ukuziphakamisa kukaHamani lokuthukuthela kwakhe
\p
\v 9 UHamani wasephuma mhlalokho ethokoza elenhliziyo enhle\x + 1 Kho. 8.66.\x*. Kodwa uHamani ebona uModekhayi esangweni lenkosi ukuthi kasukumanga lokuthi kamthuthumelelanga, uHamani wagcwala ulaka ngoModekhayi\x + 3.5.\x*.
\v 10 Kodwa uHamani wazithinta, wafika endlini yakhe; wasethuma walanda abangane bakhe\x + Gen. 45.1.\x* loZereshi umkakhe\x + 5.14. 6.13.\x*.
\v 11 UHamani wasebalandisela udumo lwenotho yakhe, lobunengi bamadodana akhe\x + 9.7-10.\x*, lakho konke inkosi eyayimkhulise ngakho\x + 3.1.\x*, leyamphakamisa ngakho phezu kweziphathamandla lenceku zenkosi\x + 3.1.\x*.
\v 12 UHamani wasesithi: Yebo, uEsta indlovukazi kangenisanga muntu kanye lenkosi edilini alenzileyo ngaphandle kwami; njalo lakusasa nginxuselwe kuye lenkosi\x + 1 Sam. 9.13. 1 Sam. 9.24. 2 Sam. 13.23. Jobe 1.4.\x*.
\v 13 Kanti konke lokhu kakungenelisi ngalutho ngaso sonke isikhathi ngibona uModekhayi umJuda ehlezi esangweni lenkosi.
\p
\v 14 UZereshi umkakhe labo bonke abangane bakhe basebesithi kuye: Kakwenziwe ugodo ubude obuzingalo ezingamatshumi amahlanu; kusasa-ke uthi enkosini kabalengise uModekhayi kulo, ubusungena lenkosi edilini uthokozile. Njalo loludaba lwalulungile phambi kukaHamani, waselwenza ugodo\x + 5.14. 6.13.\x*.