\c 7
\s Ukuchithwa lokulengiswa kukaHamani
\p
\v 1 Bafika-ke inkosi loHamani uku\add ya\add*kuba \add \add*ledili loEsta indlovukazi.
\v 2 Inkosi yasisithi kuEsta langosuku lwesibili edilini lewayini: Siyini isicelo sakho, Esta ndlovukazi? njalo uzasinikwa. Siyini-ke isifiso sakho? kuzakwenziwa ngitsho kuze kube yingxenye yombuso\x + 5.6. 9.12.\x*.
\v 3 UEsta indlovukazi wasephendula wathi: Uba ngithole umusa emehlweni akho, nkosi, njalo uba kukuhle enkosini, impilo yami kangiyinikwe ngesicelo sami labantu bakithi ngesifiso sami\x + 5.8.\x*.
\v 4 Ngoba sithengisiwe, mina labantu bakithi, ukuthi sibhujiswe sibulawe njalo sichithwe; kodwa uba besithengiswe ukuba yizigqili lezigqilikazi ngabe ngithule; lanxa isitha besingelinganise ukoniwa kwenkosi\x + 3.9. 4.7.\x*.
\p
\v 5 Inkosi uAhasuwerusi yasikhuluma yathi kuEsta indlovukazi: Ngubani lo, futhi ungaphi lo ogcwalise inhliziyo yakhe ukwenza njalo?
\v 6 UEsta wasesithi: Umuntu, umbandezeli lesitha, nguHamani lo okhohlakeleyo. UHamani waseqhaqhazela phambi kwenkosi lendlovukazi\x + 1 Lan. 21.30.\x*.
\p
\v 7 Inkosi yasisukuma edilini lewayini olakeni lwayo, yaya esivandeni sesigodlo\x + 1.5.\x*; uHamani wasesukuma ukuncengela impilo yakhe kuEsta indlovukazi, ngoba wabona ukuthi okubi \add se\add*kuqunywe\x + 1 Sam. 20.7.\x* yinkosi ngaye\x + 1.6.\x*.
\v 8 Inkosi isiphendukile ivela esivandeni sesigodlo isiya endlini yedili lewayini\x + 1.5.\x*, uHamani wayewele phezu kombheda uEsta ayekuwo. Inkosi yasisithi: Usuzadlova indlovukazi ilami endlini yini? Ilizwi laphuma emlonyeni wenkosi; basebembomboza ubuso bukaHamani\x + 1.6.\x*.
\v 9 UHaribona omunye wabathenwa wasesithi phambi kwenkosi\x + 1.10.\x*: Khangela-ke, ugodo uHamani alwenzele uModekhayi, owayeyikhulumele okuhle inkosi, lumi endlini kaHamani, ubude buzingalo ezingamatshumi amahlanu. Inkosi yasisithi: Umlengiseni kulo\x + 2.22.\x*.
\v 10 Basebemlengisa uHamani kulologodo ayelulungisele uModekhayi. Lwaseludeda ulaka lwenkosi\x + 2.1.\x*.