\c 4
\s UEsta uvuma ukukhulumela abantu bakibo
\p
\v 1 UModekhayi esekwazile konke okwenziweyo, uModekhayi wadabula izigqoko zakhe\x + Gen. 44.13.\x*, wagqoka isaka\x + 1 Kho. 20.31.\x* lomlotha\x + 4.3. 1 Kho. 20.38,41. Jobe 2.8. Jer. 6.26. Hez. 27.30. Dan. 9.3.\x*, waphuma wangena phakathi komuzi, wakhala ukukhala okukhulu lokubabayo,
\v 2 weza waze waba phambi kwesango lenkosi, ngoba kwakungekho ongangena esangweni lenkosi egqoke isaka.
\v 3 Lakuso sonke isabelo lesabelo, indawo lapho ilizwi lenkosi lomthetho okwakufika khona, kwaba lokulila okukhulu kumaJuda, lokuzila ukudla, lokukhala inyembezi, lokulila; amanengi alala emasakeni lemlotheni.
\p
\v 4 Kwasekufika amantombazana kaEsta labathenwa bakhe bamtshela; indlovukazi yasidabuka kakhulu, yathumela izembatho zokugqokisa uModekhayi, lokususa kuye isaka lakhe, kodwa kazemukelanga.
\v 5 UEsta wasebiza uHathaki \add omunye\add* wabathenwa benkosi eyayimmisele yena\x + 4.6,9,10.\x*, wamlaya ngoModekhayi ukuthi azi ukuthi kuyini lokuthi kungani.
\v 6 UHathaki wasephuma waya kuModekhayi egcekeni lomuzi elaliphambi kwesango lenkosi.
\v 7 UModekhayi wamtshela konke okwenzeke kuye, lengcazelo yemali uHamani athi uzayilinganisela kokuligugu kwenkosi ngamaJuda ukuwachitha\x + 10.2. 3.9.\x*.
\v 8 Wasemnika ikhophi yombhalo womthetho eyanikwa eShushani ukuwachitha ukuthi ayitshengise uEsta, lokuthi amtshele, lokuthi amlaye ukuthi angene enkosini, ukumncengela, lokucelela abantu bakibo phambi kwakhe\x + 3.14. 8.13. Ezra 4.11,23. 5.6. 7.11.\x*.
\v 9 UHathaki wasesiza wamtshela uEsta amazwi kaModekhayi.
\p
\v 10 UEsta wasekhuluma loHathaki, wamnika umlayo usiya kuModekhayi \add wokuthi\add*:
\v 11 Zonke inceku zenkosi labantu bezabelo zenkosi bayakwazi ukuthi, loba ngubani, owesilisa loba owesifazana, ongena esiya enkosini egumeni elingaphakathi, engabizwanga, kulomthetho owodwa ngaye woku\add m\add*bulala, ngaphandle kokuthi inkosi imelulele intonga yobukhosi yegolide, ukuze aphile; kodwa mina kangibizwanga ukungena enkosini lezinsuku ezingamatshumi amathathu.
\v 12 Basebemtshela uModekhayi amazwi kaEsta.
\v 13 UModekhayi wasesithi ephendula uEsta: Ungacabangi engqondweni yakho ukuthi uzaphepha endlini yenkosi okwedlula wonke amaJuda.
\v 14 Ngoba uba uthula lokuthula ngalesisikhathi, usizo lenkululeko kuzamela amaJuda kuvela kwenye indawo, kodwa wena lendlu kayihlo lizabhubha. Ngubani kambe owaziyo ukuthi ufikile embusweni ngenxa yesikhathi esinje?
\p
\v 15 UEsta wasesithi ephendula uModekhayi:
\v 16 Hamba ubuthanise wonke amaJuda atholakala eShushani, lingizilele ukudla, lingadli linganathi insuku ezintathu ubusuku lemini; lami lamantombazana ami sizazila ukudla ngokufananayo; ngokunjalo-ke ngizangena enkosini, okunganjengokomthetho\x + 5.1.\x*; njalo uba ngibhubha, ngizabhubha\x + Gen. 43.14.\x*.
\v 17 UModekhayi waseqhubeka wenza njengakho konke uEsta amlaye khona.
